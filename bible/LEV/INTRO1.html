<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkLEV"> 
    <div class="chapter chINTRO1" data-usfm="LEV.INTRO1"> 
     <div class="imt"> <span class="content">හැඳින්වීම</span> 
     </div> 
     <div class="im"> <span class="content">‘ලෙවී ව්‍යවස්ථාව’ යනුවෙන් මෙම ග්‍රන්ථයට නම ලැබුණේ ශුද්ධ බයිබලයේ සෙප්ටුවාජින්ත ග්‍රීක පිටපතේ යොදා ඇති ‘ලෙවිටිකොන්’ නමැති නම ඇසුරෙනි. එය ග්‍රන්ථයේ අන්තර්ගතයට මනාව ගැළපේ. එනම්, ලෙවිතියික පූජක සම්ප්‍රදාය ආශ්‍රිත ජන වන්දනාත්මක නීති රීති හා නියෝග රැසක් මෙහි අන්තර්ගත හෙයිනි. ගිවිසුම් ජනතාවක් ලෙස ඉශ්රායෙල්වරුන්ගේ දේව වන්දනාව සහ ආගමික පැවැත්ම තහවුරු කිරීමටත් වර්ධනය කිරීමටත් මෙම නීති රීති බොහෝ සේ ඉවහල් විණි.</span> 
     </div> 
     <div class="im"> <span class="content">මේ පොතේ ප්‍රධාන තේමාව නම්, දෙවි සමිඳාණන්ගේ ශුද්ධවන්තකම සහ දේව-සම්බන්ධතාව ඇති කරගැනීම සඳහා, ජනතාව උන් වහන්සේට වැඳුම්පිදුම් කළ යුතු ආකාරයයි; “නුඹලාගේ දෙවි සමිඳාණන් වහන්සේ වන මා ශුද්ධ බැවින් නුඹලා ද ශුද්ධ ව සිටිය යුතු ය” (ලෙවී 19:2).</span> 
     </div> 
     <div class="iot"> <span class="content">මෙහි ප්‍රධාන කොටස් පහකි.</span> 
     </div> 
     <div class="io1"> <span class="content">පරිච්ඡේද 1-7 පඬුරු සහ පූජා පිළිබඳ නීති.</span> 
     </div> 
     <div class="io1"> <span class="content">පරිච්ඡේද 8-10 පූජක සේවාවට කැප කිරීම.</span> 
     </div> 
     <div class="io1"> <span class="content">පරිච්ඡේද 11-15 පවිත්‍ර අපවිත්‍ර පිළිවෙත් ගැන නීති.</span> 
     </div> 
     <div class="io1"> <span class="content">පරිච්ඡේද 16 වන්දි ගෙවීමේ දිනය.</span> 
     </div> 
     <div class="io1"> <span class="content">පරිච්ඡේද 17-27 ජීවිතයේ දී සහ වන්දනාවේ දී ශුද්ධවන්තකම ආරක්ෂා කරගැනීම පිළිබඳ නීති.</span> 
     </div> 
     <div class="im"> <span class="content">මෙහි ගැබ් වූ ඉතා වටිනා රන් වැකිය වනාහි, පසු කලෙක දී ජේසුස් වහන්සේ විසින් ද්විතීය ශ්‍රේෂ්ඨතම ආඥාව වශයෙන් ගෙනහැර පාන ලද, “ඔබ ඔබට ප්‍රේම කරන ලෙස ම ඔබේ අසල්වැසියාට ද ප්‍රේම කරන්න” යනු යි (19:18). 18</span> 
     </div> 
    </div> 
   </div> 
  </div>
 </body>
</html>