<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkNEH"> 
    <div class="chapter ch11" data-usfm="NEH.11">  
     <div class="s1"> <span class="heading"><b>ජෙරුසලමේ විසූ සෙනඟ</b></span> 
     </div> 
     <div class="p"> <span class="content"> </span><span class="verse v1" data-usfm="NEH.11.1"><span class="label">1</span><span class="content">තවද, සෙනඟගේ අධිපතීහු ජෙරුසලමෙහි වාසය කළෝ ය. සෙසු සෙනඟ තමන් අතරෙන් දසදෙනෙකුගෙන් එක් කෙනෙකු බැගින් ශුද්ධ නුවර වන ජෙරුසලමෙහි වාසය කිරීමට එවන පිණිස පස ඇට දැමුවෝ ය. අනික් කොටස් නුවරවල වාසය කළෝ ය. </span></span><span class="verse v2" data-usfm="NEH.11.2"><span class="label">2</span><span class="content">ජෙරුසලමෙහි වාසය කිරීමට කැමැත්තෙන් ම පැමිණි සියලු මනුෂ්‍යයන්ට සෙනඟ ආශීර්වාද කළෝ ය. </span></span><span class="verse v3" data-usfm="NEH.11.3"><span class="label">3</span><span class="content"> ජුදාහි නුවරවල ඉශ්රායෙල්වරු ද පූජකයෝ ද ලෙවීවරු ද මාලිගාවේ සේවය කරන්නෝ ද සලමොන්ගේ සේවකයන්ගේ පුත්‍රයෝ ද තමන්ගේ නුවරවල තිබුණ තම තමන්ගේ උරුම කොටස්වල වාසය කළෝ ය.</span></span> 
     </div> 
     <div class="p"> <span class="verse v3" data-usfm="NEH.11.3"><span class="content">ජෙරුසලමෙහි වාසය කළ රටේ ප්‍රධානියෝ නම් මොවුහු ය: </span></span><span class="verse v4" data-usfm="NEH.11.4"><span class="label">4</span><span class="content">ජුදාවරුන්ගෙන් ද බෙන්ජමින්වරුන්ගෙන් ද සමහරෙක් ජෙරුසලමෙහි වාසය කළෝ ය. ජුදාවරුන් අතරෙන්, පෙරෙශ්ගේ පුත්‍රයන්ගෙන් එක් කෙනෙකු වූ මහලලේල්ගේ පුත් ෂෙපටියාගේ පුත්‍රයා වන අමරියාගේ පුත් ශෙකරියාගේ පුත්‍රයා වන උස්සියාගේ පුත් අතායා ය.</span></span> 
     </div> 
     <div class="p"> <span class="verse v4" data-usfm="NEH.11.4"><span class="content"> </span></span><span class="verse v5" data-usfm="NEH.11.5"><span class="label">5</span><span class="content">ෂිලොනියයාගේ පුත් ශෙකරියාගේ පුත්‍රයා වන ජෝයාරීබ්ගේ පුත් ආදායාගේ පුත්‍රයා වන හසායාගේ පුත් කොල්-හෝශෙගේ පුත්‍රයා වන බාරුක්ගේ පුත් මයසේයා ය. </span></span><span class="verse v6" data-usfm="NEH.11.6"><span class="label">6</span><span class="content">ජෙරුසලමෙහි විසූ පෙරෙශ්ගේ සියලු පුත්‍රයන් වූ වික්‍රමාන්විත මනුෂ්‍යයෝ හාරසිය හැටඅටදෙනෙක් ය.</span></span> 
     </div> 
     <div class="p"> <span class="verse v6" data-usfm="NEH.11.6"><span class="content"> </span></span><span class="verse v7" data-usfm="NEH.11.7"><span class="label">7</span><span class="content">බෙන්ජමින්වරුන්ගෙන්, ජෙෂායාගේ පුත් ඊතියෙල්ගේ පුත්‍රයා වන මයසේයාගේ පුත් කෝලායාගේ පුත්‍රයා වන පෙදායාගේ පුත් ජෝවෙද්ගේ පුත්‍රයා වන මෙෂුල්ලාම්ගේ පුත් සල්ලු ය.</span></span> 
     </div> 
     <div class="p"> <span class="verse v7" data-usfm="NEH.11.7"><span class="content"> </span></span><span class="verse v8" data-usfm="NEH.11.8"><span class="label">8</span><span class="content">ඔව්හු ගබ්බයි සහ සල්ලයි ආදි වූ නවසිය විසිඅටදෙනෙක් ය. </span></span><span class="verse v9" data-usfm="NEH.11.9"><span class="label">9</span><span class="content">සික්රීගේ පුත් ජෝවෙල් ඔවුන්ගේ නායකයා ව සිටියේ ය. හස්සෙනුවාගේ පුත් ජුදා තෙම නගරයේ දෙවැන්නා ව සිටියේ ය.</span></span> 
     </div> 
     <div class="p"> <span class="verse v9" data-usfm="NEH.11.9"><span class="content"> </span></span><span class="verse v10" data-usfm="NEH.11.10"><span class="label">10</span><span class="content">පූජකයන්ගෙන්, ජෝයාරීබ්ගේ පුත් ජෙදායා ද ජාකීන් ද</span></span> 
     </div> 
     <div class="p"> <span class="verse v10" data-usfm="NEH.11.10"><span class="content"> </span></span><span class="verse v11" data-usfm="NEH.11.11"><span class="label">11</span><span class="content">දෙවියන් වහන්සේගේ මාලිගාවේ අධිපතියා වූ අහිටුබ්ගේ පුත් මෙරායොත්ගේ පුත්‍රයා වන ශාදොක්ගේ පුත් මෙෂුල්ලාම්ගේ පුත්‍රයා වන හිල්කියාගේ පුත් සෙරායා ද </span></span><span class="verse v12" data-usfm="NEH.11.12"><span class="label">12</span><span class="content">දේව මාලිගාවේ වැඩ කළා වූ ඔවුන්ගේ සහෝදරයන් අටසිය විසිදෙදෙනෙක් ද මල්කියාගේ පුත් පෂ්හුර්ගේ පුත්‍රයා වන ශෙකරියාගේ පුත් අම්ශීගේ පුත්‍රයා වන පෙලලියාගේ පුත් ජෙරොහාම්ගේ පුත්‍රයා වන අදායා ද </span></span><span class="verse v13" data-usfm="NEH.11.13"><span class="label">13</span><span class="content">පිය වංශවල ප්‍රධානීන් වන ඔහුගේ සහෝදරයන් දෙසිය හතළිස්දෙදෙනෙක් ද ඉම්මෙර්ගේ පුත් මෙෂිල්ලේමොත්ගේ පුත්‍රයා වන ආසයිගේ පුත් අශරියෙල්ගේ පුත්‍රයා වන අමෂ්සයි ද </span></span><span class="verse v14" data-usfm="NEH.11.14"><span class="label">14</span><span class="content">බලවත් වික්‍රමාන්විත මනුෂ්‍යයන් වන ඔවුන්ගේ සහෝදරයන් එකසිය විසිඅටදෙනෙක් ද යන මොවුහු ය. හග්ගෙදෝලීම්ගේ පුත් ශබ්දීයෙල් ඔවුන්ගේ නායකයා ව සිටියේ ය.</span></span> 
     </div> 
     <div class="p"> <span class="verse v14" data-usfm="NEH.11.14"><span class="content"> </span></span><span class="verse v15" data-usfm="NEH.11.15"><span class="label">15</span><span class="content">ලෙවීවරුන්ගෙන්, බුන්නීගේ පුත් හෂබියාගේ පුත්‍රයා වන අශ්රීකාම්ගේ පුත් හෂ්ෂුබ්ගේ පුත්‍රයා වන ෂෙමායා ද</span></span> 
     </div> 
     <div class="p"> <span class="verse v15" data-usfm="NEH.11.15"><span class="content"> </span></span><span class="verse v16" data-usfm="NEH.11.16"><span class="label">16</span><span class="content">ලෙවීවරුන්ගේ ප්‍රධානීන්ගෙන්, දෙවියන් වහන්සේගේ මාලිගාවේ දී පිටත කාරණා බලාගන්න ෂබ්බෙතයි ද ජෝෂාබාද් ද</span></span> 
     </div> 
     <div class="p"> <span class="verse v16" data-usfm="NEH.11.16"><span class="content"> </span></span><span class="verse v17" data-usfm="NEH.11.17"><span class="label">17</span><span class="content">යාච්ඤාවේ දී ස්තුති දීම පටන්ගැනීමට ප්‍රධානියා ව සිටි ආසාප්ගේ පුත්‍රයා වන ශබ්දීගේ පුත් මීකාගේ පුත්‍රයා වන මත්තනියා ද ඔහුගේ සහෝදරයන් අතරේ දෙවැන්නා වන බක්බුකියා ද ජෙදුතුන්ගේ පුත් ගාලාල්ගේ පුත්‍රයා වන ෂම්මුවාගේ පුත් අබ්දා ද යන මොවුහු ය.</span></span> 
     </div> 
     <div class="p"> <span class="verse v17" data-usfm="NEH.11.17"><span class="content"> </span></span><span class="verse v18" data-usfm="NEH.11.18"><span class="label">18</span><span class="content">ශුද්ධ නුවර සිටි සියලු ලෙවීවරු දෙසිය අසූහතරදෙනෙක් ය.</span></span> 
     </div> 
     <div class="p"> <span class="verse v18" data-usfm="NEH.11.18"><span class="content"> </span></span><span class="verse v19" data-usfm="NEH.11.19"><span class="label">19</span><span class="content">තවද, දොරටු රැකවල් කළා වූ අක්කුබ් ද ටල්මොන් ද ඔවුන්ගේ සහෝදරයන් වූ දොරටු පාලකයෝ ද එකසිය හැත්තෑදෙදෙනෙක් ය.</span></span> 
     </div> 
     <div class="p"> <span class="verse v19" data-usfm="NEH.11.19"><span class="content"> </span></span><span class="verse v20" data-usfm="NEH.11.20"><span class="label">20</span><span class="content">සෙසු ඉශ්රායෙල්වරු ද පූජකයෝ ද ලෙවීවරු ද ජුදාහි සියලු නුවරවල එකිනෙකා තම තමාගේ උරුම භූමියෙහි සිටියෝ ය. </span></span><span class="verse v21" data-usfm="NEH.11.21"><span class="label">21</span><span class="content">එහෙත්, දේව මාලිගාවේ සේවය කරන්නෝ ඕපෙල්හි වාසය කළෝ ය. ශීහා ද ගිෂ්පා ද දේව මාලිගාවේ සේවකයන්ට ප්‍රධානියන් ව සිටියෝ ය.</span></span> 
     </div> 
     <div class="p"> <span class="verse v21" data-usfm="NEH.11.21"><span class="content"> </span></span><span class="verse v22" data-usfm="NEH.11.22"><span class="label">22</span><span class="content">ජෙරුසලමෙහි සිටි ලෙවීවරුන්ගේ නායකයා නම්, ගායකයන් වන ආසාප්ගේ පුත්‍රයන්ගෙන් එක් කෙනෙකු වන මීකාගේ පුත් මත්තනියාගේ පුත්‍රයා වන හෂබියාගේ පුත් බානීගේ පුත්‍රයා වන උස්සී ය. ඔහු දෙවියන් වහන්සේගේ මාලිගාවේ වැඩපළට පත් ව සිටියේ ය. </span></span><span class="verse v23" data-usfm="NEH.11.23"><span class="label">23</span><span class="content">කුමක් නිසාද, ගායකයන් ගැන රජුගේ ආඥාවක් තිබුණේ ය. ඔවුන් උදෙසා දවස් පතා වුවමනා වූ කොටසක් ද නියම කර තිබුණේ ය.</span></span> 
     </div> 
     <div class="p"> <span class="verse v23" data-usfm="NEH.11.23"><span class="content"> </span></span><span class="verse v24" data-usfm="NEH.11.24"><span class="label">24</span><span class="content">ජුදාගේ පුත්‍රයා වන ශෙරාගේ පුත්‍රයන්ගෙන් එක් කෙනෙකු වන මෙෂේශබෙල්ගේ පුත්‍රයා වන පෙතහියා සෙනඟගේ සියලු කාරණා ගැන රජු වෙත සිටියේ ය.</span></span> 
     </div> 
     <div class="s1"> <span class="heading"><b>ජෙරුසලම අවට පෙදෙස්වල විසූ සෙනඟ</b></span> 
     </div> 
     <div class="p"> <span class="verse v24" data-usfm="NEH.11.24"><span class="content"> </span></span><span class="verse v25" data-usfm="NEH.11.25"><span class="label">25</span><span class="content">තමන්ගේ කෙත් ළඟ පිහිටි ගම්වල බොහෝ දෙන විසූ හ. ජුදාවරුන්ගෙන් සමහරෙක් කිරියත්-අර්බා, දිබොන්, ජෙකබ්ශෙයෙල් සහ ඒවායේ ගම්වල ද </span></span><span class="verse v26" data-usfm="NEH.11.26"><span class="label">26</span><span class="content">ජේෂුවාහි ද මොලාදාහි ද බෙත්-පෙලෙත්හි ද </span></span><span class="verse v27" data-usfm="NEH.11.27"><span class="label">27</span><span class="content">හශර්-ෂුවාල්හි ද බෙයර්-ෂෙබාහි සහ ඒවායේ ගම්වල ද </span></span><span class="verse v28" data-usfm="NEH.11.28"><span class="label">28</span><span class="content">ශික්ලග්හි ද මෙකොනාහි සහ ඒවායේ ගම්වල ද </span></span><span class="verse v29" data-usfm="NEH.11.29"><span class="label">29</span><span class="content">ඒන්-රිම්මෝන්හි ද ශොරාහි ද ජර්මුත්හි ද </span></span><span class="verse v30" data-usfm="NEH.11.30"><span class="label">30</span><span class="content">ශානොවාහි ද අදුල්ලාම්හි සහ ඒවායේ ගම්වල ද ලාකීෂ්හි සහ එහි කෙත්වල ද අශේකාහි සහ එහි ගම්වල ද විසූ හ. මෙසේ ඔව්හු බෙයර්-ෂෙබා සිට හින්නොම්ගේ මිටියාවත දක්වා කූඩාරම් ගසාගත්තෝ ය.</span></span> 
     </div> 
     <div class="p"> <span class="verse v30" data-usfm="NEH.11.30"><span class="content"> </span></span><span class="verse v31" data-usfm="NEH.11.31"><span class="label">31</span><span class="content">බෙන්ජමින්වරුන් ගෙබාහි සිට මික්මාෂ්හි ද අයියාහි ද බෙතෙල්හි ද ඒවායේ ගම්වල ද; </span></span><span class="verse v32" data-usfm="NEH.11.32"><span class="label">32</span><span class="content">අනාතොත්හි ද නොබ්හි ද අනනියාහි ද; </span></span><span class="verse v33" data-usfm="NEH.11.33"><span class="label">33</span><span class="content">හශොර්හි ද රාමාහි ද ගිත්තයිම්හි ද; </span></span><span class="verse v34" data-usfm="NEH.11.34"><span class="label">34</span><span class="content">හාදීද්හි ද ශෙබොයිම්හි ද නෙබල්ලාට්හි ද; </span></span><span class="verse v35" data-usfm="NEH.11.35"><span class="label">35</span><span class="content">කර්මාන්තකාරයන්ගේ මිටියාවතේ තිබෙන ලොද්හි ද ඕනෝහි ද විසුවෝ ය. </span></span><span class="verse v36" data-usfm="NEH.11.36"><span class="label">36</span><span class="content">ජුදාහි විසූ ලෙවීවරුන්ගෙන් ද සමහර පන්ති බෙන්ජමින්වරුන් සමඟ සිටියෝ ය.</span></span> 
     </div> 
    </div> 
   </div> 
  </div>
 </body>
</html>