<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkNEH"> 
    <div class="chapter ch7" data-usfm="NEH.7">  
     <div class="s1"> <span class="heading"><b>නුවර ආරක්ෂා කිරීමට විධිවිධාන</b></span> 
     </div> 
     <div class="p"> <span class="content"> </span><span class="verse v1" data-usfm="NEH.7.1"><span class="label">1</span><span class="content">පවුර ගොඩනැඟුවාට පසු මම දොරවල් පිහිටෙව්වෙමි. දොරටු පාලකයෝ ද ගායනාකාරයෝ ද ලෙවීවරු ද පත් කරනු ලැබූ හ. </span></span><span class="verse v2" data-usfm="NEH.7.2"><span class="label">2</span><span class="content">ඉන්පසු මම මාගේ සහෝදර වූ හනානි ද බලකොටුවේ අධිපතියා වූ හනනියා ද ජෙරුසලමේ පරිපාලනයට පත් කෙළෙමි. කුමක් නිසා ද, හනනියා බොහෝ මිනිසුන්ට වඩා විශ්වාස වූ දෙවියන් වහන්සේ කෙරෙහි ගරුබිය ඇති කෙනෙකු වී සිටියේ ය. </span></span><span class="verse v3" data-usfm="NEH.7.3"><span class="label">3</span><span class="content">මම ඔවුන්ට කතා කොට, “අවු රස්නය සැර වන්නට පෙර ජෙරුසලමේ දොරවල් අරින්න නොදෙන්න. ඔවුන් මුර කරන අතර ම දොරවල් වසා පොලු දමා තිබිය යුතු ය. ජෙරුසලමේ වැසියන්ගෙන් සමහරෙකු මුර වැඩවලට ද අන් සමහරෙකු ඔවුන්ගේ ගෙවල් ඉදිරිපිට ද මුරට යොදවා ගත යුතු ය”යි කීවෙමි.</span></span> 
     </div> 
     <div class="s1"> <span class="heading"><b>බබිලෝනියෙන් පැමිණි අයගේ නම්</b></span> 
     </div> 
     <div class="r"> <span class="heading"><b>(</b></span><span class="heading"><b>එස්රා 2:1-70</b></span><span class="heading"><b>)</b></span> 
     </div> 
     <div class="p"> <span class="verse v3" data-usfm="NEH.7.3"><span class="content"> </span></span><span class="verse v4" data-usfm="NEH.7.4"><span class="label">4</span><span class="content">නගරය පළල් ව විශාල ව තිබුණේ ය. එහෙත්, එහි විසූ සෙනඟ ස්වල්ප ය. ගෙවල් ගොඩනඟා තිබුණේ නැත. </span></span><span class="verse v5" data-usfm="NEH.7.5"><span class="label">5</span><span class="content">එවිට පෙළපත් වශයෙන් ජන සංගණනයක් කරන පිණිස උත්තමයන් ද නිලධාරීන් ද සෙනඟ ද රැස් කරවන්නට මාගේ දෙවියන් වහන්සේ මාගේ සිතෙහි අදහසක් ඇති කළ සේක. පළමුවෙන් ම ආ අයගේ පෙළපත් ලේඛනය මට සම්බ විය. එහි මෙසේ ලියා තිබුණි.</span></span> 
     </div> 
     <div class="p"> <span class="verse v5" data-usfm="NEH.7.5"><span class="content"> </span></span><span class="verse v6" data-usfm="NEH.7.6"><span class="label">6</span><span class="content">බබිලෝනියේ රජ වූ නෙබුකද්නෙශර් විසින් ගෙනයනු ලැබූ බොහෝ දෙනෙක් වහල්කමෙන් මිදී බබිලෝනියේ සිට ජෙරුසලමටත් ජුදාහි තම තමන්ගේ නගරවලටත් පැමිණියහ. </span></span><span class="verse v7" data-usfm="NEH.7.7"><span class="label">7</span><span class="content">ඔවුන්ගේ ප්‍රධානියෝ සෙරුබ්බාබෙල් ද ජෝෂුවා ද නෙහෙමියා ද අශරියා ද රයමියා ද නහමානි ද මොර්දෙකයි ද බිල්ෂාන් ද මිස්පෙරෙත් ද බිග්වායි ද නෙහුම් ද බානා ද යන මොවුහු වෙති.</span></span> 
     </div> 
     <div class="p"> <span class="verse v7" data-usfm="NEH.7.7"><span class="content"> </span></span><span class="verse v8" data-usfm="NEH.7.8"><span class="label">8</span><span class="content">ඉශ්රායෙල් සෙනඟ වූ මනුෂ්‍යයන්ගේ ගණන මෙසේ ය: පරොෂ්ගේ පුත්‍රයෝ දෙදාස් එකසිය හැත්තෑදෙදෙනෙක් ය. </span></span><span class="verse v9" data-usfm="NEH.7.9"><span class="label">9</span><span class="content">ෂෙපටියාගේ පුත්‍රයෝ තුන්සිය හැත්තෑදෙදෙනෙක් ය. </span></span><span class="verse v10" data-usfm="NEH.7.10"><span class="label">10</span><span class="content">ආරාගේ පුත්‍රයෝ හයසිය පණස්දෙදෙනෙක් ය. </span></span><span class="verse v11" data-usfm="NEH.7.11"><span class="label">11</span><span class="content">පාහත්-මෝවබ්ගේ පුත්‍රයන් වූ ජේෂුවාගේ ද ජෝවාබ්ගේ ද පුත්‍රයෝ දෙදාස් අටසිය දහඅටදෙනෙක් ය. </span></span><span class="verse v12" data-usfm="NEH.7.12"><span class="label">12</span><span class="content">ඒලාම්ගේ පුත්‍රයෝ එක්දාස් දෙසිය පණස්හතරදෙනෙක් ය. </span></span><span class="verse v13" data-usfm="NEH.7.13"><span class="label">13</span><span class="content">ශට්ටුගේ පුත්‍රයෝ අටසිය හතළිස්පස්දෙනෙක් ය. </span></span><span class="verse v14" data-usfm="NEH.7.14"><span class="label">14</span><span class="content">ශක්කයිගේ පුත්‍රයෝ හත්සිය හැටදෙනෙක් ය. </span></span><span class="verse v15" data-usfm="NEH.7.15"><span class="label">15</span><span class="content">බින්නුයිගේ පුත්‍රයෝ හයසිය හතළිස්අටදෙනෙක් ය. </span></span><span class="verse v16" data-usfm="NEH.7.16"><span class="label">16</span><span class="content">බේබයිගේ පුත්‍රයෝ හයසිය විසිඅටදෙනෙක් ය. </span></span><span class="verse v17" data-usfm="NEH.7.17"><span class="label">17</span><span class="content">අශ්ගාද්ගේ පුත්‍රයෝ දෙදාස් තුන්සිය විසිදෙදෙනෙක් ය. </span></span><span class="verse v18" data-usfm="NEH.7.18"><span class="label">18</span><span class="content">අදොනිකාම්ගේ පුත්‍රයෝ හයසිය හැටහත්දෙනෙක් ය. </span></span><span class="verse v19" data-usfm="NEH.7.19"><span class="label">19</span><span class="content">බිග්වායිගේ පුත්‍රයෝ දෙදාස් හැටහත්දෙනෙක් ය. </span></span><span class="verse v20" data-usfm="NEH.7.20"><span class="label">20</span><span class="content">ආදීන්ගේ පුත්‍රයෝ හයසිය පණස්පස්දෙනෙක් ය. </span></span><span class="verse v21" data-usfm="NEH.7.21"><span class="label">21</span><span class="content">හෙසකියාගේ වංශයට අයිති වූ ආටෙර්ගේ පුත්‍රයෝ අනූඅටදෙනෙක් ය. </span></span><span class="verse v22" data-usfm="NEH.7.22"><span class="label">22</span><span class="content">හාෂුම්ගේ පුත්‍රයෝ තුන්සිය විසිඅටදෙනෙක් ය. </span></span><span class="verse v23" data-usfm="NEH.7.23"><span class="label">23</span><span class="content">බේශායිගේ පුත්‍රයෝ තුන්සිය විසිහතරදෙනෙක් ය. </span></span><span class="verse v24" data-usfm="NEH.7.24"><span class="label">24</span><span class="content">හාරිප්ගේ පුත්‍රයෝ එකසිය දොළොස්දෙනෙක් ය. </span></span><span class="verse v25" data-usfm="NEH.7.25"><span class="label">25</span><span class="content">ගිබියොන්හි පුත්‍රයෝ අනූපස්දෙනෙක් ය.</span></span> 
     </div> 
     <div class="p"> <span class="verse v25" data-usfm="NEH.7.25"><span class="content"> </span></span><span class="verse v26" data-usfm="NEH.7.26"><span class="label">26</span><span class="content">බෙත්ලෙහෙමේ සහ නොටොපාහි මනුෂ්‍යයෝ එකසිය අසූඅටදෙනෙක් ය. </span></span><span class="verse v27" data-usfm="NEH.7.27"><span class="label">27</span><span class="content">අනාතොත්හි මනුෂ්‍යයෝ එකසිය විසිඅටදෙනෙක් ය. </span></span><span class="verse v28" data-usfm="NEH.7.28"><span class="label">28</span><span class="content">බෙත්-අශ්මාවෙත්හි මනුෂ්‍යයෝ හතළිස්දෙදෙනෙක් ය. </span></span><span class="verse v29" data-usfm="NEH.7.29"><span class="label">29</span><span class="content">කිරියත්-ජෙයාරීම්හි ද කෙපීරාහි ද බෙයේරොත්හි ද මනුෂ්‍යයෝ හත්සිය හතළිස්තුන්දෙනෙක් ය. </span></span><span class="verse v30" data-usfm="NEH.7.30"><span class="label">30</span><span class="content">රාමාහිත්, ගෙබාහිත් මනුෂ්‍යයෝ හයසිය විසිඑක්දෙනෙක් ය. </span></span><span class="verse v31" data-usfm="NEH.7.31"><span class="label">31</span><span class="content">මික්මාස්හි මනුෂ්‍යයෝ එකසිය විසිදෙදෙනෙක් ය. </span></span><span class="verse v32" data-usfm="NEH.7.32"><span class="label">32</span><span class="content">බෙතෙල්හි ද ආයිහි ද මනුෂ්‍යයෝ එකසිය විසිතුන්දෙනෙක් ය. </span></span><span class="verse v33" data-usfm="NEH.7.33"><span class="label">33</span><span class="content">අනික් නෙබෝහි මනුෂ්‍යයෝ පණස්දෙදෙනෙක් ය. </span></span><span class="verse v34" data-usfm="NEH.7.34"><span class="label">34</span><span class="content">අනික් ඒලාම්හි පුත්‍රයෝ එක්දාස් දෙසිය පණස්හතරදෙනෙක් ය. </span></span><span class="verse v35" data-usfm="NEH.7.35"><span class="label">35</span><span class="content">හාරීම්හි පුත්‍රයෝ තුන්සිය විසිදෙනෙක් ය. </span></span><span class="verse v36" data-usfm="NEH.7.36"><span class="label">36</span><span class="content">ජෙරිකෝවේ පුත්‍රයෝ තුන්සිය හතළිස්පස්දෙනෙක් ය. </span></span><span class="verse v37" data-usfm="NEH.7.37"><span class="label">37</span><span class="content">ලොද්හි ද හාදිද්හි ද ඕනෝහි ද පුත්‍රයෝ හත්සිය විසිඑක්දෙනෙක් ය. </span></span><span class="verse v38" data-usfm="NEH.7.38"><span class="label">38</span><span class="content">සෙනායාහි පුත්‍රයෝ තුන්දාස් නවසිය තිස්දෙනෙක් ය.</span></span> 
     </div> 
     <div class="p"> <span class="verse v38" data-usfm="NEH.7.38"><span class="content"> </span></span><span class="verse v39" data-usfm="NEH.7.39"><span class="label">39</span><span class="content">පූජකයෝ නම්: ජේෂුවාගේ වංශයේ ජෙදායාගේ පුත්‍රයෝ නවසිය හැත්තෑතුන්දෙනෙක් ය. </span></span><span class="verse v40" data-usfm="NEH.7.40"><span class="label">40</span><span class="content">ඉම්මෙර්ගේ පුත්‍රයෝ එක්දාස් පණස්දෙදෙනෙක් ය. </span></span><span class="verse v41" data-usfm="NEH.7.41"><span class="label">41</span><span class="content">පෂ්හුර්ගේ පුත්‍රයෝ එක්දාස් දෙසිය හතළිස්හත්දෙනෙක් ය. </span></span><span class="verse v42" data-usfm="NEH.7.42"><span class="label">42</span><span class="content">හාරීම්ගේ පුත්‍රයෝ එක්දාස් දහහත්දෙනෙක් ය.</span></span> 
     </div> 
     <div class="p"> <span class="verse v42" data-usfm="NEH.7.42"><span class="content"> </span></span><span class="verse v43" data-usfm="NEH.7.43"><span class="label">43</span><span class="content">ලෙවීවරු නම්: හෝදෙවාගේ පුත්‍රයන්ගෙන් කෙනෙකු වූ කද්මියෙල්ගෙන් පැවත ආ ජේෂුවාගේ පුත්‍රයෝ හැත්තෑහතරදෙනෙක් ය. </span></span><span class="verse v44" data-usfm="NEH.7.44"><span class="label">44</span><span class="content">ගායනාකාරයන් වූ ආසාප්ගේ පුත්‍රයන් එකසිය හතළිස්අටදෙනෙක් ය. </span></span><span class="verse v45" data-usfm="NEH.7.45"><span class="label">45</span><span class="content">දොරටු පාලකයන් වූ ෂල්ලුම්ගේ පුත්‍රයෝ ද ආටෙර්ගේ පුත්‍රයෝ ද ටල්මොන්ගේ පුත්‍රයෝ ද අක්කුබ්ගේ පුත්‍රයෝ ද හට්ටාගේ පුත්‍රයෝ ද ෂෝබයිගේ පුත්‍රයෝ ද එකසිය තිස්අටදෙනෙක් ය.</span></span> 
     </div> 
     <div class="p"> <span class="verse v45" data-usfm="NEH.7.45"><span class="content"> </span></span><span class="verse v46" data-usfm="NEH.7.46"><span class="label">46</span><span class="content">දේව මාලිගාවේ සේවකයන් වන නේතිනීම්වරු නම්: ශීහාගේ පුත්‍රයෝ ය; හසුපාගේ පුත්‍රයෝ ය; ටබ්බාවොත්ගේ පුත්‍රයෝ ය; </span></span><span class="verse v47" data-usfm="NEH.7.47"><span class="label">47</span><span class="content">කේරොස්ගේ පුත්‍රයෝ ය; සියාගේ පුත්‍රයෝ ය; පාදොන්ගේ පුත්‍රයෝ ය; </span></span><span class="verse v48" data-usfm="NEH.7.48"><span class="label">48</span><span class="content">ලෙබානාගේ පුත්‍රයෝ ය; හගාබාගේ පුත්‍රයෝ ය; සල්මයිගේ පුත්‍රයෝ ය; </span></span><span class="verse v49" data-usfm="NEH.7.49"><span class="label">49</span><span class="content">හානාන්ගේ පුත්‍රයෝ ය; ගිද්දෙල්ගේ පුත්‍රයෝ ය; ගහර්ගේ පුත්‍රයෝ ය; </span></span><span class="verse v50" data-usfm="NEH.7.50"><span class="label">50</span><span class="content">රෙයායාගේ පුත්‍රයෝ ය; රෙශීන්ගේ පුත්‍රයෝ ය; නෙකෝදාගේ පුත්‍රයෝ ය; </span></span><span class="verse v51" data-usfm="NEH.7.51"><span class="label">51</span><span class="content">ගශ්ශාම්ගේ පුත්‍රයෝ ය; උස්සාගේ පුත්‍රයෝ ය; පසේයාගේ පුත්‍රයෝ ය; </span></span><span class="verse v52" data-usfm="NEH.7.52"><span class="label">52</span><span class="content">බේසයිගේ පුත්‍රයෝ ය; මෙයුනිම්ගේ පුත්‍රයෝ ය; නෙපුෂෙසිම්ගේ පුත්‍රයෝ ය; බක්බූක්ගේ පුත්‍රයෝ ය; </span></span><span class="verse v53" data-usfm="NEH.7.53"><span class="label">53</span><span class="content">හකුපාගේ පුත්‍රයෝ ය; හර්හුර්ගේ පුත්‍රයෝ ය; </span></span><span class="verse v54" data-usfm="NEH.7.54"><span class="label">54</span><span class="content">බශ්ලීත්ගේ පුත්‍රයෝ ය; මෙහිදාගේ පුත්‍රයෝ ය; හර්ෂාගේ පුත්‍රයෝ ය; </span></span><span class="verse v55" data-usfm="NEH.7.55"><span class="label">55</span><span class="content">බර්කොස්ගේ පුත්‍රයෝ ය; සිසෙරාගේ පුත්‍රයෝ ය; තෙමාගේ පුත්‍රයෝ ය; </span></span><span class="verse v56" data-usfm="NEH.7.56"><span class="label">56</span><span class="content">නෙශියාගේ පුත්‍රයෝ ය; හටිපාගේ පුත්‍රයෝ ය.</span></span> 
     </div> 
     <div class="p"> <span class="verse v56" data-usfm="NEH.7.56"><span class="content"> </span></span><span class="verse v57" data-usfm="NEH.7.57"><span class="label">57</span><span class="content">සලමොන්ගේ සේවකයන්ගේ පුත්‍රයෝ නම්: සෝටයිගේ පුත්‍රයෝ ය; සොපෙරෙත්ගේ පුත්‍රයෝ ය; පෙරීදාගේ පුත්‍රයෝ ය; </span></span><span class="verse v58" data-usfm="NEH.7.58"><span class="label">58</span><span class="content">ජයලාගේ පුත්‍රයෝ ය; දර්කොන්ගේ පුත්‍රයෝ ය; ගිද්දෙල්ගේ පුත්‍රයෝ ය; </span></span><span class="verse v59" data-usfm="NEH.7.59"><span class="label">59</span><span class="content">ෂෙපටියාගේ පුත්‍රයෝ ය; හට්ටිල්ගේ පුත්‍රයෝ ය; පොකෙරෙත්-හශ්ශෙබායිම්ගේ පුත්‍රයෝ ය; ආමොන්ගේ පුත්‍රයෝ ය;</span></span> 
     </div> 
     <div class="p"> <span class="verse v59" data-usfm="NEH.7.59"><span class="content"> </span></span><span class="verse v60" data-usfm="NEH.7.60"><span class="label">60</span><span class="content">දේව මාලිගාවේ සේවකයන්ගේ ද සලමොන්ගේ සේවකයන්ගේ පුත්‍රයෝ ද සියල්ලෝ තුන්සිය අනූදෙදෙනෙක් ය.</span></span> 
     </div> 
     <div class="p"> <span class="verse v60" data-usfm="NEH.7.60"><span class="content"> </span></span><span class="verse v61" data-usfm="NEH.7.61"><span class="label">61</span><span class="content">තේල්-මෙලෙහෙන් ද තේල්-හර්ෂායෙන් ද කෙරුබෙන් ද අද්දෝනෙන් ද ඉම්මෙරෙන් ද ආ, තමන් ඉශ්රායෙල්වරුන් බවට තමන්ගේ පිය වංශයත්, තමන්ගේ පෙළපතත් පෙන්වන්නට බැරි වූ අය නම්: </span></span><span class="verse v62" data-usfm="NEH.7.62"><span class="label">62</span><span class="content">දෙලායාගේ පුත්‍රයෝත්, ටෝබියාගේ පුත්‍රයෝත්, නෙකෝදාගේ පුත්‍රයෝත් හයසිය හතළිස්දෙදෙනෙක් ය.</span></span> 
     </div> 
     <div class="p"> <span class="verse v62" data-usfm="NEH.7.62"><span class="content"> </span></span><span class="verse v63" data-usfm="NEH.7.63"><span class="label">63</span><span class="content">පූජකයන්ගෙන් හබායාගේ පුත්‍රයෝත්, හක්කොශ්ගේ පුත්‍රයෝත් ගිලියදිය බර්ශල්ලයිගේ දූවරුන්ගෙන් භාර්යාවක පාවාගෙන ඔවුන්ගේ නාමය ලැබූ බර්සිල්ලයිගේ පුත්‍රයෝත් ය. </span></span><span class="verse v64" data-usfm="NEH.7.64"><span class="label">64</span><span class="content">නාම සටහන් වූ තමන්ගේ පෙළපත් ලේඛනය සෙවූ නමුත්, සම්බ නොවූ බැවින් මොවුහු අපවිත්‍ර අය ලෙස ගණන්ගන්න ලදුව පූජකකමෙන් ඉවත් කරනු ලැබුවෝ ය. </span></span><span class="verse v65" data-usfm="NEH.7.65"><span class="label">65</span><span class="content">ඌරිම් සහ තුම්මිම් ඇති පූජකයන් නැඟිටින තුරු ඔවුන් ඉතා ශුද්ධ දේවල් නොකෑ යුතු යයි තිර්ෂාතා තෙමේ ඔවුන්ට කීවේ ය.</span></span> 
     </div> 
     <div class="p"> <span class="verse v65" data-usfm="NEH.7.65"><span class="content"> </span></span><span class="verse v66" data-usfm="NEH.7.66"><span class="label">66</span><span class="content">මුළු සභාවේ ගණන නම්, හතළිස්දෙදාස් තුන්සිය හැටක් ය. </span></span><span class="verse v67" data-usfm="NEH.7.67"><span class="label">67</span><span class="content">ඒ හැර ඔවුන්ගේ වැඩකාරයෝත්, වැඩකාරියෝත් හත්දාස් තුන්සිය තිස්හත්දෙනෙක් වූවෝ ය. ඔවුන් අතරේ ගායක ගායිකාවෝ දෙසිය හතළිස්පස්දෙනෙක් සිටියෝ ය. </span></span><span class="verse v68" data-usfm="NEH.7.68"><span class="label">68</span><span class="content">ඔවුන්ගේ අශ්වයෝ හත්සිය තිස්හයදෙනෙක් ය. ඔවුන්ගේ අශ්වතරයෝ දෙසිය හතළිස්පස්දෙනෙක් ය. </span></span><span class="verse v69" data-usfm="NEH.7.69"><span class="label">69</span><span class="content">ඔටුවෝ හාරසිය තිස්පස්දෙනෙක් ය. කොටළුවෝ හයදාස් හත්සිය විසිදෙනෙක් ය.</span></span> 
     </div> 
     <div class="s1"> <span class="heading"><b>වැඩය සඳහා පඬුරු දීම</b></span> 
     </div> 
     <div class="p"> <span class="verse v69" data-usfm="NEH.7.69"><span class="content"> </span></span><span class="verse v70" data-usfm="NEH.7.70"><span class="label">70</span><span class="content">තවද, පවුල්වල ප්‍රධානීන් අතරෙන් සමහරු වැඩයට දායකයෝ වූ හ. තිර්ෂාතා රන් කිලෝග්‍රෑම් අටකුත්, පාත්‍රා පණසකුත්, පූජක ඇඳුම් පන්සිය තිහකුත් ගබඩාවට දුන්නේ ය. </span></span><span class="verse v71" data-usfm="NEH.7.71"><span class="label">71</span><span class="content">පිය වංශවල ප්‍රධානින්ගෙන් සමහරු රන් කිලෝග්‍රෑම් එකසිය හැටඅටකුත්, රිදී කිලෝග්‍රෑම් එක්දාස් දෙසිය පණහකුත් වැඩ සඳහා ගබඩාවට දුන්නෝ ය. </span></span><span class="verse v72" data-usfm="NEH.7.72"><span class="label">72</span><span class="content">සෙනඟගෙන් ඉතිරි අය දුන්නේ, රන් කිලෝග්‍රෑම් එකසිය හැටඅටකුත්, රිදී කිලෝග්‍රෑම් එකසිය හතළිසකුත්, පූජක ඇඳුම් හැටහතකුත් ය.</span></span> 
     </div> 
     <div class="p"> <span class="verse v72" data-usfm="NEH.7.72"><span class="content"> </span></span><span class="verse v73" data-usfm="NEH.7.73"><span class="label">73</span><span class="content"> </span><span class="content">මෙසේ පූජකයෝ ද ලෙවීවරු ද දොරටු පාලකයෝ ද ගායනාකාරයෝ ද සෙනඟගෙන් සමහරු ද දේව මාලිගාවේ සේවකයෝ ද සියලු ඉශ්රායෙල්වරු ද තම තමන්ගේ නගරවල විසූහ.</span></span> 
     </div> 
    </div> 
   </div> 
  </div>
 </body>
</html>