<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkNEH"> 
    <div class="chapter ch12" data-usfm="NEH.12">  
     <div class="s1"> <span class="heading"><b>බබිලෝනියෙන් පැමිණි පූජකයන් සහ ලෙවීවරුන්</b></span> 
     </div> 
     <div class="p"> <span class="content"> </span><span class="verse v1" data-usfm="NEH.12.1"><span class="label">1</span><span class="content">ෂෙයල්තියෙල්ගේ පුත් සෙරුබ්බාබෙල් ද ජේෂුවා ද සමඟ පැමිණි පූජකයෝත් ලෙවීවරුත් මොවුහු ය; </span></span><span class="verse v2" data-usfm="NEH.12.2"><span class="label">2</span><span class="content">සෙරායා, ජෙරමියා, එස්රා, අමරියා, මල්ලූක්, හට්ටුෂ්; </span></span><span class="verse v3" data-usfm="NEH.12.3"><span class="label">3</span><span class="content">ෂෙකනියා, රෙහුම්, මෙරේමොත්; </span></span><span class="verse v4" data-usfm="NEH.12.4"><span class="label">4</span><span class="content">ඉද්දෝ, ගින්නෙතොන්, අබියා; </span></span><span class="verse v5" data-usfm="NEH.12.5"><span class="label">5</span><span class="content">මියාමින්, මයදියා, බිල්ගා; </span></span><span class="verse v6" data-usfm="NEH.12.6"><span class="label">6</span><span class="content">ෂෙමායා, ජෝයාරීබ්, ජෙදායා; </span></span><span class="verse v7" data-usfm="NEH.12.7"><span class="label">7</span><span class="content">සල්ලු, ආමොක්, හිල්කියා සහ ජෙදායා ය. මොවුහු ජේෂුවාගේ දවස්වල දී පූජකයන්ගෙන් ද ඔවුන්ගේ සහෝදරයන්ගෙන් ද ප්‍රධානියන් ව සිටියෝ ය.</span></span> 
     </div> 
     <div class="p"> <span class="verse v7" data-usfm="NEH.12.7"><span class="content"> </span></span><span class="verse v8" data-usfm="NEH.12.8"><span class="label">8</span><span class="content">තවද, ලෙවීවරු නම්: ජේෂුවා, බින්නුයි, කද්මියෙල්, ෂේරෙබියා, ජුදා සහ මත්තනියා ය. ඔවුහුත්, ඔවුන්ගේ සහෝදරයෝත් ස්තුති ගායනා කණ්ඩායම්වලට පත් ව සිටියෝ ය.</span></span> 
     </div> 
     <div class="p"> <span class="verse v8" data-usfm="NEH.12.8"><span class="content"> </span></span><span class="verse v9" data-usfm="NEH.12.9"><span class="label">9</span><span class="content">තවද, ඔවුන්ගේ සහෝදරයන් වන බක්බුකියා ද උන්නෝ ද ඔවුන් ඉදිරිපිට වාර පිළිවෙළින් සිටියෝ ය.</span></span> 
     </div> 
     <div class="p"> <span class="verse v9" data-usfm="NEH.12.9"><span class="content"> </span></span><span class="verse v10" data-usfm="NEH.12.10"><span class="label">10</span><span class="content">ජේෂුවාට දාව ජෝයාකීම් උපන්නේ ය. ජෝයාකීම්ට දාව එලියාෂිබ් උපන්නේ ය. එලියාෂිබ්ට දාව ජෝයාදා උපන්නේ ය. </span></span><span class="verse v11" data-usfm="NEH.12.11"><span class="label">11</span><span class="content">ජෝයාදාට දාව ජොනතන් උපන්නේ ය. ජොනතන්ට දාව ජද්දුවා උපන්නේ ය.</span></span> 
     </div> 
     <div class="s1"> <span class="heading"><b>පූජකවරුන්ගේ ප්‍රධානියෝ</b></span> 
     </div> 
     <div class="p"> <span class="verse v11" data-usfm="NEH.12.11"><span class="content"> </span></span><span class="verse v12" data-usfm="NEH.12.12"><span class="label">12</span><span class="content">ජෝයාකීම්ගේ දවස්වල පිය පෙළපත් ප්‍රධානියන් වූ පූජකයෝ නම්: සෙරායාගෙන් මෙරායා ය; ජෙරමියාගෙන් හනනියා ය; </span></span><span class="verse v13" data-usfm="NEH.12.13"><span class="label">13</span><span class="content">එස්රාගෙන් මෙෂුල්ලාම් ය; අමරියාගෙන් ජෙහෝහානාන් ය. </span></span><span class="verse v14" data-usfm="NEH.12.14"><span class="label">14</span><span class="content">මල්ලූකීගෙන් ජොනතන් ය; ෂෙබනියාගෙන් ජෝසෙප් ය; </span></span><span class="verse v15" data-usfm="NEH.12.15"><span class="label">15</span><span class="content">හාරීම්ගෙන් අද්නා ය; මෙරායොත්ගෙන් හෙල්කයි ය; </span></span><span class="verse v16" data-usfm="NEH.12.16"><span class="label">16</span><span class="content">ඉද්දෝගෙන් ශෙකරියා ය; ගින්නෙතොන්ගෙන් මෙෂුල්ලාම් ය; </span></span><span class="verse v17" data-usfm="NEH.12.17"><span class="label">17</span><span class="content">අබියාගෙන් සික්රී ය; මිනියාමින්ගෙන් මොවාදියාගේ පිල්ටයි ය; </span></span><span class="verse v18" data-usfm="NEH.12.18"><span class="label">18</span><span class="content">බිල්ගාගෙන් ෂම්මුවා ය; ෂෙමායාගෙන් ජෙහෝනාතාන් ය; </span></span><span class="verse v19" data-usfm="NEH.12.19"><span class="label">19</span><span class="content">ජෝයාරීබ්ගෙන් මත්තෙනයි ය; ජෙදායාගෙන් උශ්ශී ය; </span></span><span class="verse v20" data-usfm="NEH.12.20"><span class="label">20</span><span class="content">සල්ලයිගෙන් කල්ලයි ය; ආමොක්ගෙන් ඒබෙර් ය; </span></span><span class="verse v21" data-usfm="NEH.12.21"><span class="label">21</span><span class="content">හිල්කියාගෙන් හෂබියා ය; ජෙදායාගෙන් නෙතෙනේල් ය.</span></span> 
     </div> 
     <div class="p"> <span class="verse v21" data-usfm="NEH.12.21"><span class="content"> </span></span><span class="verse v22" data-usfm="NEH.12.22"><span class="label">22</span><span class="content">එලියාෂිබ්ගේ ද ජෝයාදාගේ ද ජෝහානාන්ගේ ද ජද්දුවාගේ ද දවස්වල ලෙවීවරුන්ගේ පිය පෙළපත් ප්‍රධානියෝ ලියාපදිංචි කරනු ලැබුවෝ ය. පූජකයෝත් පර්සියාවේ දාරියුස්ගේ රජ කාලය දක්වා එසේ වූ හ.</span></span> 
     </div> 
     <div class="p"> <span class="verse v22" data-usfm="NEH.12.22"><span class="content"> </span></span><span class="verse v23" data-usfm="NEH.12.23"><span class="label">23</span><span class="content">පිය පෙළපත්වල ප්‍රධානියන් වූ ලෙවීගේ පුත්‍රයෝ එලියාෂිබ්ගේ පුත් ජෝහානාන්ගේ දවස් දක්වා ම ලේකම් පොතෙහි ලියවුණෝ ය.</span></span> 
     </div> 
     <div class="p"> <span class="verse v23" data-usfm="NEH.12.23"><span class="content"> </span></span><span class="verse v24" data-usfm="NEH.12.24"><span class="label">24</span><span class="content">ලෙවීවරුන්ගේ ප්‍රධානියන් වූ හෂබියා, ෂේරෙබියා සහ කද්මියෙල්ගේ පුත් ජේෂුවා ද තමන්ගේ සහෝදරයන් ඉදිරිපිට ඇති ව දෙවියන් වහන්සේගේ මනුෂ්‍යයා වූ දාවිත්ගේ අණ ලෙස ස්තුති ප්‍රශංසා කිරීමට මාරුවෙන් මාරුවට සිටියෝ ය.</span></span> 
     </div> 
     <div class="p"> <span class="verse v24" data-usfm="NEH.12.24"><span class="content"> </span></span><span class="verse v25" data-usfm="NEH.12.25"><span class="label">25</span><span class="content">මත්තනියා ද බක්බුකියා ද ඔබදියා ද මෙෂුල්ලාම් ද ටල්මොන් ද අක්කුබ් ද දොරටු ගබඩාවල දොරටු පාලකයන් ව සිට රැකවල් කළෝ ය.</span></span> 
     </div> 
     <div class="p"> <span class="verse v25" data-usfm="NEH.12.25"><span class="content"> </span></span><span class="verse v26" data-usfm="NEH.12.26"><span class="label">26</span><span class="content">මොවුහු ජොශාදාක්ගේ පුත් ජේෂුවාගේ පුත්‍රයා වන ජෝයාකීම්ගේ දවස්වල දිශාධිපතියා වන නෙහෙමියාගේත්, නීතිවේදියා වන පූජක එස්රාගේත් දවස්වල ද සිටියෝ ය.</span></span> 
     </div> 
     <div class="s1"> <span class="heading"><b>පවුර කැප කිරීම</b></span> 
     </div> 
     <div class="p"> <span class="verse v26" data-usfm="NEH.12.26"><span class="content"> </span></span><span class="verse v27" data-usfm="NEH.12.27"><span class="label">27</span><span class="content">ජෙරුසලමේ පවුර කැප කිරීමේ දී ප්‍රීති ප්‍රමෝදයෙන් ද ස්තුති කිරීමෙන් ද ගීතිකා කිරීමෙන් ද අත්තල්වලින් ද වීණා හා මහා වීණාවලින් ද කැප කිරීමේ උත්සවය පවත්වන පිණිස ලෙවීවරු විසූ සෑම තැන්වලින් ඔවුන් සොයාගෙන ජෙරුසලමට ගෙනෙන ලදහ. </span></span><span class="verse v28" data-usfm="NEH.12.28"><span class="label">28</span><span class="content">එවිට ගායකයන් වූ ලෙවීවරු ජෙරුසලම අවට ප්‍රදේශයෙනුත්, නෙටොපාතිවරුන්ගේ ගම්වලිනුත්, </span></span><span class="verse v29" data-usfm="NEH.12.29"><span class="label">29</span><span class="content">බෙත්-ගිල්ගාලෙනුත්, ගෙබාහි ද අශ්මාවෙත්හි ද ගම්වලිනුත් රැස් වූ හ. ගායකයෝ ජෙරුසලම අවට ගම් සාදාගෙන සිටියෝ ය. </span></span><span class="verse v30" data-usfm="NEH.12.30"><span class="label">30</span><span class="content">පූජකයෝත් ලෙවීවරුත් පවිත්‍ර වී, සෙනඟ ද දොරටු ද පවුර ද පවිත්‍ර කළෝ ය.</span></span> 
     </div> 
     <div class="p"> <span class="verse v30" data-usfm="NEH.12.30"><span class="content"> </span></span><span class="verse v31" data-usfm="NEH.12.31"><span class="label">31</span><span class="content">එවිට මම ජුදාහි අධිපතීන් පවුර පිටට නඟින්නට සලස්වා, ස්තුති කිරීමටත්, පෙරහරින් යාමටත් මහා කණ්ඩායම් දෙකක් නියම කෙළෙමි. එයින් එකක් දකුණට පවුර පිට කසළ දොරටුව දෙසට ගියේ ය. </span></span><span class="verse v32" data-usfm="NEH.12.32"><span class="label">32</span><span class="content">ඔවුන් පස්සේ හෝෂායා ද ජුදාහි අධිපතීන්ගෙන් භාගයක් ද </span></span><span class="verse v33" data-usfm="NEH.12.33"><span class="label">33</span><span class="content">අශරියා ද එස්රා ද මෙෂුල්ලාම් ද </span></span><span class="verse v34" data-usfm="NEH.12.34"><span class="label">34</span><span class="content">ජුදා සහ බෙන්ජමින් ද ෂෙමායා ද ජෙරමියා ද </span></span><span class="verse v35" data-usfm="NEH.12.35"><span class="label">35</span><span class="content">නළා ඇති ව, පූජකයන්ගේ පුත්‍රයන්ගෙන් සමහරෙක් එනම්, ආසාප්ගේ පුත් ශක්කුර්ගේ පුත්‍රයා වන මීකායාගේ පුත් මත්තනියාගේ පුත්‍රයා වන ෂෙමායාගේ පුත් ජොනතන්ගේ පුත්‍රයා වන ශෙකරියා සහ </span></span><span class="verse v36" data-usfm="NEH.12.36"><span class="label">36</span><span class="content">දෙවියන් වහන්සේට කැප මනුෂ්‍යයා වූ දාවිත්ගේ තූර්ය භාණ්ඩ ඇති ව, ඔහුගේ සහෝදරයන් වන ෂෙමායා ද අශරියෙල් ද මිලලයි ද ගිලලයි ද මායයි ද නෙතනේල් ද ජුදා ද හනානි ද ඔවුන්ට පෙරටුවෙන් සිටි නීතිවේදී එස්රා ද ගියෝ ය. </span></span><span class="verse v37" data-usfm="NEH.12.37"><span class="label">37</span><span class="content">ඔව්හු උල්පත් දොරටුව ළඟින් ද තමන් ඉදිරිපිට ද තිබුණු දාවිත්ගේ නිවෙසට ඉහළින් පවුරට නැඟුමෙහි දාවිත්ගේ නගරයේ පඩිවලින් නැඟී නැගෙනහිරට තිබෙන වතුර දොරටුව ළඟට ගියෝ ය.</span></span> 
     </div> 
     <div class="p"> <span class="verse v37" data-usfm="NEH.12.37"><span class="content"> </span></span><span class="verse v38" data-usfm="NEH.12.38"><span class="label">38</span><span class="content">අනික් පැත්තට දෙ වන ගායක කණ්ඩායම ද ඔවුන් පස්සේ සෙනඟගෙන් භාගයක් ද මම ද පවුර පිට මුදුන් කොත උඩින් පළල් පවුර දක්වාත්, </span></span><span class="verse v39" data-usfm="NEH.12.39"><span class="label">39</span><span class="content">එප්‍රායිම් දොරටුව උඩිනුත්, පුරාණ දොරටුව ළඟිනුත්, මත්ස්‍ය දොරටුව ද හනනේල්ගේ කොත සහ හම්මෙයාගේ කොත ළඟිනුත් බැටළු දොරටුව දක්වා ගොස් මුර දොරටුව ළඟ නැවතුණෙමු.</span></span> 
     </div> 
     <div class="p"> <span class="verse v39" data-usfm="NEH.12.39"><span class="content"> </span></span><span class="verse v40" data-usfm="NEH.12.40"><span class="label">40</span><span class="content">මෙසේ දෙවියන් වහන්සේගේ මාලිගාවේ ගායක කණ්ඩායම් දෙක ද මා සමඟ මුලාදෑනීන්ගෙන් කොටසක් ද නළා ඇති ව </span></span><span class="verse v41" data-usfm="NEH.12.41"><span class="label">41</span><span class="content">එලියාකිම්, මයසේයා, මිනියාමින්, මීකායා, එලියෝයේනයි, ශෙකරියා, හනනියා යන පූජකයෝ ද; </span></span><span class="verse v42" data-usfm="NEH.12.42"><span class="label">42</span><span class="content">මයසේයා, ෂෙමායා, එලෙයාසර්, උශ්ශී, ජෙහෝහානාන්, මල්කියා, ඒලාම්, ඒශෙර් යන මොවුහු ද මම ද සිටියෙමු. ජෙශ්‍රාහියා තමන්ගේ ප්‍රධානියා වශයෙන් ඇති ව ගීතිකාකාරයෝ ශබ්ද නඟා ගායනා කළෝ ය.</span></span> 
     </div> 
     <div class="p"> <span class="verse v42" data-usfm="NEH.12.42"><span class="content"> </span></span><span class="verse v43" data-usfm="NEH.12.43"><span class="label">43</span><span class="content">එදා ඔව්හු මහා පූජා ඔප්පු කොට ප්‍රීති වූ හ. මන්ද, දෙවියන් වහන්සේ ඔවුන්ට අතිශයින් ප්‍රීති ප්‍රමෝද වන්නට සැලැසූ සේක. ස්ත්‍රීහු ද දරුවෝ ද ප්‍රීති වූ හ. මෙසේ ජෙරුසලමේ ප්‍රීති ඝෝෂාව දුරට ඇසුණේ ය.</span></span> 
     </div> 
     <div class="s1"> <span class="heading"><b>නමස්කාරයට අවශ්‍ය දේ සැපයීම</b></span> 
     </div> 
     <div class="p"> <span class="verse v43" data-usfm="NEH.12.43"><span class="content"> </span></span><span class="verse v44" data-usfm="NEH.12.44"><span class="label">44</span><span class="content">ඒ දවසේ පූජකයන්ටත්, ලෙවීවරුන්ටත් ව්‍යවස්ථාවෙන් නියම වූ කොටස් නගර ආසන්න කෙත්වල ප්‍රමාණයේ හැටියට ගබඩාවල රැස් කර තබන පිණිස, ඒවා කෙරෙහි පිළිගැන්වීමේ පූජා ද ප්‍රථම පල ද දසයෙන් එක ද සම්බන්ධ ව පාලනය කිරීමට මනුෂ්‍යයෝ පත් වූ හ. මන්ද සේවය කරමින් සිටි පූජකවරු ද ලෙවීවරු ද ගැන ජුදාවරු සතුටු ව සිටියෝ ය. </span></span><span class="verse v45" data-usfm="NEH.12.45"><span class="label">45</span><span class="content">ඔව්හු ද ගායකයෝ ද දොරටු පාලකයෝ ද දාවිත්ගේ සහ ඔහුගේ පුත් සලමොන්ගේ ආඥාව ලෙස තමන්ගේ දෙවියන් වහන්සේට නියම පූජා විධි ද පවිත්‍ර වීම පිළිබඳ නියම වත්පිළිවෙත් ද පැවැත්වූ හ. </span></span><span class="verse v46" data-usfm="NEH.12.46"><span class="label">46</span><span class="content">මන්ද, පෙර දාවිත්ගේ ද ආසාප්ගේ ද කාලයේ පටන් ගායකයන්ගේ ප්‍රධානියෙක් සිටියේ ය. එපමණක් නොව දෙවියන් වහන්සේට තුති පැසසුම් ගී ද ගයනු ලැබී ය. </span></span><span class="verse v47" data-usfm="NEH.12.47"><span class="label">47</span><span class="content">සියලු ම ඉශ්රායෙල්වරු ද සෙරුබ්බාබෙල්ගේ දවස්වලත්, නෙහෙමියාගේ දවස්වලත් දිනපතා ගායකයන්ගේත්, දොරටු පාලකයන්ගේත් කොටස් සහ ලෙවීවරුන්ට කැප කළ යුතු දේත් දුන්හ. ලෙවීවරු ද ආරොන්ගේ පුත්‍රයන්ට කැප කළ යුතු දේ දුන්හ.</span></span> 
     </div> 
    </div> 
   </div> 
  </div>
 </body>
</html>