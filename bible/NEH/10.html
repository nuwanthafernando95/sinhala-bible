<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkNEH"> 
    <div class="chapter ch10" data-usfm="NEH.10">  
     <div class="s1"> <span class="heading"><b>ගිවිසුමට බැඳුණු අය</b></span> 
     </div> 
     <div class="p"> <span class="content"> </span><span class="verse v1" data-usfm="NEH.10.1"><span class="label">1</span><span class="content">මුද්‍රා කළ අය නම්: හකලියාගේ පුත් තිර්ෂාතා වන නෙහෙමියා ද ශෙදෙකියා ද; </span></span><span class="verse v2" data-usfm="NEH.10.2"><span class="label">2</span><span class="content">සෙරායා ද අශරියා ද ජෙරමියා ද; </span></span><span class="verse v3" data-usfm="NEH.10.3"><span class="label">3</span><span class="content">පෂ්හුර් ද අමරියා ද මල්කියා ද; </span></span><span class="verse v4" data-usfm="NEH.10.4"><span class="label">4</span><span class="content">හට්ටුෂ් ද ෂෙබනියා ද මල්ලූක් ද; </span></span><span class="verse v5" data-usfm="NEH.10.5"><span class="label">5</span><span class="content">හාරීම් ද මෙරේමොත් ද ඔබදියා ද; </span></span><span class="verse v6" data-usfm="NEH.10.6"><span class="label">6</span><span class="content">දානියෙල් ද ගින්නෙතොන් ද බාරුක් ද; </span></span><span class="verse v7" data-usfm="NEH.10.7"><span class="label">7</span><span class="content">මෙෂුල්ලාම් ද අබියා ද මියාමින් ද; </span></span><span class="verse v8" data-usfm="NEH.10.8"><span class="label">8</span><span class="content">මයශයා ද බිල්ගයි ද ෂෙමායා ද යන පූජකයෝ ය.</span></span> 
     </div> 
     <div class="p"> <span class="verse v8" data-usfm="NEH.10.8"><span class="content"> </span></span><span class="verse v9" data-usfm="NEH.10.9"><span class="label">9</span><span class="content">ලෙවීවරුන් වන අශනියාගේ පුත් ජේෂුවා ද හෙනාදාද්ගේ පුත්‍රයන්ගෙන් එක් කෙනෙකු වන බීන්නුයි ද කද්මියෙල් ද; </span></span><span class="verse v10" data-usfm="NEH.10.10"><span class="label">10</span><span class="content">ඔවුන්ගේ සහෝදරයන් වන ෂෙබනියා ද හෝදියා ද කෙලීටා ද පෙලායා ද හානාන් ද; </span></span><span class="verse v11" data-usfm="NEH.10.11"><span class="label">11</span><span class="content">මීකා ද රෙහොබ් ද හෂබියා ද; </span></span><span class="verse v12" data-usfm="NEH.10.12"><span class="label">12</span><span class="content">ශක්කුර් ද ෂේරෙබියා ද ෂෙබනියා ද; </span></span><span class="verse v13" data-usfm="NEH.10.13"><span class="label">13</span><span class="content">හෝදියා ද බානී ද බෙනීනු ද යන තැනැත්තෝ ය.</span></span> 
     </div> 
     <div class="p"> <span class="verse v13" data-usfm="NEH.10.13"><span class="content"> </span></span><span class="verse v14" data-usfm="NEH.10.14"><span class="label">14</span><span class="content">සෙනඟගේ ප්‍රධානියන් වන පාරොෂ් ද පාහත්-මෝවබ් ද ඒලාම් ද ශට්ටු ද බානී ද, </span></span><span class="verse v15" data-usfm="NEH.10.15"><span class="label">15</span><span class="content">බුන්නී ද අශ්ගාද් ද බේබයි ද; </span></span><span class="verse v16" data-usfm="NEH.10.16"><span class="label">16</span><span class="content">අදොනියා ද බිග්වායි ද ආදීන් ද; </span></span><span class="verse v17" data-usfm="NEH.10.17"><span class="label">17</span><span class="content">ආටෙර් ද හෙසකියා ද අශ්ශුර් ද; </span></span><span class="verse v18" data-usfm="NEH.10.18"><span class="label">18</span><span class="content">හෝදියා ද හාෂුම් ද බේශයි ද; </span></span><span class="verse v19" data-usfm="NEH.10.19"><span class="label">19</span><span class="content">හාරිප් ද ආනාතොත් ද නෝබයි ද; </span></span><span class="verse v20" data-usfm="NEH.10.20"><span class="label">20</span><span class="content">මග්පියාෂ් ද මෙෂුල්ලාම් ද හෙසීර් ද; </span></span><span class="verse v21" data-usfm="NEH.10.21"><span class="label">21</span><span class="content">මෙෂේශබයෙල් ද ශාදොක් ද ජද්දුවා ද; </span></span><span class="verse v22" data-usfm="NEH.10.22"><span class="label">22</span><span class="content">පෙලටියා ද හානාන් ද අනායා ද </span></span><span class="verse v23" data-usfm="NEH.10.23"><span class="label">23</span><span class="content">හෝෂෙයා ද හනනියා ද හෂ්ෂුබ් ද; </span></span><span class="verse v24" data-usfm="NEH.10.24"><span class="label">24</span><span class="content">හල්ලෝහෙෂ් ද පිල්හා ද පෝබෙක් ද; </span></span><span class="verse v25" data-usfm="NEH.10.25"><span class="label">25</span><span class="content">රෙහුම් ද හෂබ්නා ද මයසේයා ද; </span></span><span class="verse v26" data-usfm="NEH.10.26"><span class="label">26</span><span class="content">අහියා ද හානාන් ද ආනාන් ද; </span></span><span class="verse v27" data-usfm="NEH.10.27"><span class="label">27</span><span class="content">මල්ලූක් ද හාරීම් ද බානා ද යන තැනැත්තෝ ය.</span></span> 
     </div> 
     <div class="s1"> <span class="heading"><b>ගිවිසුමට අදාළ උපදෙස්</b></span> 
     </div> 
     <div class="p"> <span class="verse v27" data-usfm="NEH.10.27"><span class="content"> </span></span><span class="verse v28" data-usfm="NEH.10.28"><span class="label">28</span><span class="content">සෙනඟගෙන් ඉතිරි අය ද පූජකයෝ ද ලෙවීවරු ද දොරටු පාලකයෝ ද ගීතිකාකාරයෝ ද දේව මාලිගාවේ සේවකයෝ ද දේශවල ජනයන්ගෙන් වෙන් ව දෙවියන් වහන්සේගේ ව්‍යවස්ථාවට හැරුණු සියල්ලෝ ද ඔවුන්ගේ භාර්යාවෝ ද ඔවුන්ගේ පුත්‍රයන්ගෙන් සහ දූවරුන්ගෙන් දැනුම් තේරුම් ඇති සියල්ලෝ ද </span></span><span class="verse v29" data-usfm="NEH.10.29"><span class="label">29</span><span class="content">තමන්ගේ නායකයන් වන තමන්ගේ සහෝදරයන්ට එකතු වී, දෙවියන් වහන්සේගේ මෙහෙකරු මෝසෙස් අතින් දෙන ලද උන් වහන්සේගේ ව්‍යවස්ථාවෙහි හැසිරෙන හැටියටත්, අපේ සමිඳාණන් වහන්සේගේ ආඥා ද විනිශ්චයයන් ද පණත් ද පවත්වා ඉෂ්ට කරන හැටියටත්,</span></span> 
     </div> 
     <div class="p"> <span class="verse v29" data-usfm="NEH.10.29"><span class="content"> </span></span><span class="verse v30" data-usfm="NEH.10.30"><span class="label">30</span><span class="content"> </span><span class="content">දේශයේ ජාතීන්ට අපේ දූවරුන් නොදෙන හැටියටත්, ඔවුන්ගේ දූවරුන් අපේ පුත්‍රයන්ට නොගන්න හැටියටත්,</span></span> 
     </div> 
     <div class="p"> <span class="verse v30" data-usfm="NEH.10.30"><span class="content"> </span></span><span class="verse v31" data-usfm="NEH.10.31"><span class="label">31</span><span class="content"> </span><span class="content">දේශයේ ජනයන් විකිණීමට බඩු හෝ ආහාර හෝ සබත් දවසේ ගෙනාවොත් ඒවා සබත් දවසේ වත්, ශුද්ධ දවසක වත් ඔවුන්ගෙන් මිලේට නොගන්න හැටියටත්, හත් වන අවුරුද්දේ පලදාව සහ සියලු ණය ද අත්හරින හැටියටත් සාපයකින් හා දිවුරුමකින් බැඳුණෝ ය.</span></span> 
     </div> 
     <div class="p"> <span class="verse v31" data-usfm="NEH.10.31"><span class="content"> </span></span><span class="verse v32 v33" data-usfm="NEH.10.32+NEH.10.33"><span class="label">32-33</span><span class="content"> </span><span class="content">තවද, අපේ දෙවියන් වහන්සේගේ මාලිගාවේ සේවයට සබත් දවස්වල ද අමාවක්වල ද පිදීමේ රොටි සඳහාත්, නිරන්තර ආහාර පූජාව සඳහාත්, නිරන්තර දවන යාග පූජාව සඳහාත්, නියම මංගල්‍ය සඳහාත්, ඉශ්රායෙල්වරුන් උදෙසා සමඟි කිරීමේ පාප පූජා සඳහාත්, අපේ දෙවියන් වහන්සේගේ මාලිගාවේ මුළු වැඩ සඳහාත්, රිදී ග්‍රෑම් පහක් අවුරුදුපතා දෙන ලෙස අපට නියෝග පණවාගතිමු.</span></span> 
     </div> 
     <div class="p"> <span class="verse v32 v33" data-usfm="NEH.10.32+NEH.10.33"><span class="content"> </span></span><span class="verse v34" data-usfm="NEH.10.34"><span class="label">34</span><span class="content">තවද, ව්‍යවස්ථාවේ ලියා තිබෙන ලෙස අපේ දෙවි සමිඳාණන් වහන්සේගේ පූජාසනය පිට ගිනි දල්වන පිණිස අවුරුද්දෙන් අවුරුද්ද නියම කාලයට අපේ පිය වංශවල ප්‍රකාරයට අපේ දෙවියන් වහන්සේගේ මාලිගාවට දෙන පඬුරු ගෙන ඊම ගැන පූජකයන් ද ලෙවීවරුන් ද සෙනඟ ද වන අපි පස ඇට දැමුවෙමු.</span></span> 
     </div> 
     <div class="p"> <span class="verse v34" data-usfm="NEH.10.34"><span class="content"> </span></span><span class="verse v35" data-usfm="NEH.10.35"><span class="label">35</span><span class="content"> </span><span class="content">අපේ බිම්වල ප්‍රථම අස්වැන්න ද සියලු ආකාර ගස්වල සියලු පලවලින් ප්‍රථම පල ද අවුරුද්දෙන් අවුරුද්ද සමිඳාණන් වහන්සේගේ මාලිගාවට ගෙනෙන හැටියටත්,</span></span> 
     </div> 
     <div class="p"> <span class="verse v35" data-usfm="NEH.10.35"><span class="content"> </span></span><span class="verse v36" data-usfm="NEH.10.36"><span class="label">36</span><span class="content"> </span><span class="content">ව්‍යවස්ථාවෙහි ලියා තිබෙන ප්‍රකාරයට අපේ පුත්‍රයන්ගෙන් සහ සිවුපාවුන්ගෙන් කුලුඳුලන් ද අපේ ගවයින්ගෙන් හා බැටළුවන්ගෙන් කුලුඳුලන් ද අපේ දෙවියන් වහන්සේගේ මාලිගාවට එනම්, අපේ දෙවියන් වහන්සේගේ මාලිගාවෙහි සේවය කරන පූජකයන් වෙත ගෙනෙන හැටියටත්,</span></span> 
     </div> 
     <div class="p"> <span class="verse v36" data-usfm="NEH.10.36"><span class="content"> </span></span><span class="verse v37" data-usfm="NEH.10.37"><span class="label">37</span><span class="content"> </span><span class="content"> අපේ අනාපු පිටිවලින් ප්‍රථම ඒවා ද අපේ පිළිගැන්වීමේ පූජා ද සියලු ආකාර ගස්වල පල ද මුද්‍රික යුස හා තෙල් ද අපේ දෙවියන් වහන්සේගේ මාලිගාවේ ඇතුළු ගෙවල පූජකයන් වෙත ද අපේ සියලු ගොවිතැන් නුවරවල දසයෙන් කොටසක් ලෙවීවරුන්ට නියම බැවින් අපේ බිම්වල අස්වැන්නෙන් දසයෙන් කොටසක් ලෙවීවරුන් වෙත ද ගෙනෙන හැටියටත්, </span></span><span class="verse v38" data-usfm="NEH.10.38"><span class="label">38</span><span class="content">ලෙවීවරුන් ඒ කොටස්වලින් දසයෙන් කොටසක් අපේ දෙවියන් වහන්සේගේ මාලිගාවේ ගබඩාවේ ඇතුළු ගෙවලට ගෙනෙන පිණිස දසයෙන් කොටසක් දෙන විට, ආරොන්ගේ පුත්‍රයෙකු වන පූජකයෙකු ඔවුන් සමඟ සිටින හැටියටත් නියම කරගතිමු. </span></span><span class="verse v39" data-usfm="NEH.10.39"><span class="label">39</span><span class="content">කුමක් නිසාද, ශුද්ධස්ථානයට අයිති භාණ්ඩ තිබෙන, සේවය කරන පූජකයන් ද දොරටු පාලකයන් ද ගායකයන් ද සිටින ඇතුළු ගෙවලට ඉශ්රායෙල්වරුන් ද ලෙවීවරුන් ද ධාන්‍යවලිනුත්, මිදියුසෙනුත්, තෙල්වලිනුත් පිළිගැන්වීමේ පඬුර ගෙනෙන්නට යුතු ය. තවද, අපි අපේ දෙවියන් වහන්සේගේ මාලිගාව අත් නොහරින්නෙමු.</span></span> 
     </div> 
    </div> 
   </div> 
  </div>
 </body>
</html>