<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bk2SA"> 
    <div class="chapter chINTRO1" data-usfm="2SA.INTRO1"> 
     <div class="imt"> <span class="content">හැඳින්වීම</span> 
     </div> 
     <div class="im"> <span class="content">මේ පොතේ ඇත්තේ, දාවිත් රජුගේ රාජ්‍ය පාලනය පිළිබඳ විස්තරයකි. පළමු ව දකුණු දිශාවේ පිහිටි ජුදා දේශය කෙරෙහි ඔහුගේ රාජ්‍ය පාලනය (1-4) පිළිබඳ තොරතුරුත්, දෙවනු ව උතුරු දිශාවේ පිහිටි ඉශ්රායෙල් කෙරෙහි ඔහුගේ රාජ්‍ය පාලනය (5-24) පිළිබඳ තොරතුරුත් මේ විස්තරයට ඇතුළත් ය. සිය රාජධානිය විශාල කරගැනීමටත්, සිය තත්ත්වය තහවුරු කරගැනීමටත් අභ්‍යන්තර සතුරන් හා බාහිර සතුරන් සමඟ ඔහු කළ සටන් පිළිබඳ විචිත්‍ර විස්තර මේ පොතේ ඇත. දාවිත් රජ දෙවියන් වහන්සේ කෙරෙහි ගැඹුරු ඇදහිල්ලක් හා අචල භක්තියක් ඇති, සෙනඟගේ විශ්වාසය දිනාගැනීමට විශේෂ දක්ෂතාවක් ඇති කෙනෙකු වශයෙන් මේ විස්තරවලින් කැපී පෙනේ. ඒ අතර ඔහුගේ වැරදි, ත්‍රාස ජනක ක්‍රියා හා දරුණු පාපයන් ගැන ද මෙහි සඳහන් වේ. කෙසේ වෙතත්, නාතාන් නම් දිවැසිවරයා මේ පාප ඔහුට පෙන්වා දුන් විට ඔහු පසුතැවී සිත හරවා ගෙන දේව දඬුවමට පවා ද යටත් විය.</span> 
     </div> 
     <div class="im"> <span class="content">දාවිත් රජුගේ ජීවිතයත්, දක්ෂ ක්‍රියාත්, පාලනයත් පිළිබඳ ව සෙනඟගේ සිත්හි ඇති වූයේ උදාරතම හැඟීම් ය. ඒ නිසා පසු කාලවල දී රජ කෙනෙකු අවශ්‍යවූ විට සෙනඟ ප්‍රාර්ථනා කෙළේ, ‘දාවිත්ගේ පුත්‍රයෙකි’ එනම්, පරපුරේ කෙනෙකි.</span> 
     </div> 
     <div class="iot"> <span class="content">මෙහි අඩංගු කරුණු:</span> 
     </div> 
     <div class="io1"> <span class="content">පරිච්ඡේද 1; 4 ජුදාහි දාවිත්ගේ පාලනය.</span> 
     </div> 
     <div class="io1"> <span class="content">පරිච්ඡේද 5; 24 ඉශ්රායෙල්හි දාවිත්ගේ පාලනය.</span> 
     </div> 
     <div class="io1"> <span class="content">(අ) පරිච්ඡේද 5; 10 මුල් කාලය.</span> 
     </div> 
     <div class="io1"> <span class="content">(ආ) පරිච්ඡේද 11; 12:25 දාවිත් සහ බැත්-ෂෙබා.</span> 
     </div> 
     <div class="io1"> <span class="content">(ඉ) පරිච්ඡේද 12:26; 20 කරදර හා අමාරුකම්.</span> 
     </div> 
     <div class="io1"> <span class="content">(ඊ) පරිච්ඡේද 21; 24 අවසාන කාලය.</span> 
     </div> 
    </div> 
   </div> 
  </div>
 </body>
</html>