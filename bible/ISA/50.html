<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkISA"> 
    <div class="chapter ch50" data-usfm="ISA.50">  
     <div class="s1"> <span class="heading"><b>සෙනඟ නොමඟ යාම</b></span> 
     </div> 
     <div class="p"> <span class="content"> </span><span class="verse v1" data-usfm="ISA.50.1"><span class="label">1</span><span class="content">සමිඳාණෝ මෙසේ වදාරන සේක:</span></span> 
     </div> 
     <div class="q2"> <span class="verse v1" data-usfm="ISA.50.1"><span class="content">“මම නුඹලාගේ මව අත්හැරියෙම් නම්, ඒ දික්කසාදයේ සහතිකය කොහේ ද?</span></span> 
     </div> 
     <div class="q2"> <span class="verse v1" data-usfm="ISA.50.1"><span class="content">එසේ නැත්නම්, ණය හිමියෙකුට ණය ගෙවීමක් වශයෙන් මම නුඹලා පාවා දිනිම් ද?</span></span> 
     </div> 
     <div class="q2"> <span class="verse v1" data-usfm="ISA.50.1"><span class="content">නැත.</span></span> 
     </div> 
     <div class="q2"> <span class="verse v1" data-usfm="ISA.50.1"><span class="content">නුඹලා පාවා දෙනු ලැබුවේ නුඹලාගේ ම අපරාධ නිසා ය.</span></span> 
     </div> 
     <div class="q2"> <span class="verse v1" data-usfm="ISA.50.1"><span class="content">නුඹලා අත්හරිනු ලැබුවේ නුඹලාගේ ම වරද නිසා ය.</span></span> 
     </div> 
     <div class="q"> <span class="verse v1" data-usfm="ISA.50.1"><span class="content"> </span></span><span class="verse v2" data-usfm="ISA.50.2"><span class="label">2</span><span class="content">ගළවන්න මා ආ විට, කිසිවෙකු නොසිටියේත්, මා අඬගැසූ විට කිසිවෙකු පිළිතුරු නුදුන්නේත් මන් ද?</span></span> 
     </div> 
     <div class="q2"> <span class="verse v2" data-usfm="ISA.50.2"><span class="content">ඔවුන් ගළවා ගැනීමට මට ශක්තිය නැද් ද?</span></span> 
     </div> 
     <div class="q2"> <span class="verse v2" data-usfm="ISA.50.2"><span class="content">ඔවුන් මිදීමට මා තුළ බලය නැද් ද?</span></span> 
     </div> 
     <div class="q2"> <span class="verse v2" data-usfm="ISA.50.2"><span class="content">මෙය සිතට ගන්න.</span></span> 
     </div> 
     <div class="q2"> <span class="verse v2" data-usfm="ISA.50.2"><span class="content">මාගේ ආඥාවකින් මුහුද වියළවා යවන්නත්, ගංගාව කාන්තාරයක් බවට හරවන්නත් මට හැකි ය.</span></span> 
     </div> 
     <div class="q2"> <span class="verse v2" data-usfm="ISA.50.2"><span class="content">වතුර නැති නිසා එහි සිටින මසුන් පිපාසයෙන් මැරී ගඳ ගසනු ඇත.</span></span> 
     </div> 
     <div class="q"> <span class="verse v2" data-usfm="ISA.50.2"><span class="content"> </span></span><span class="verse v3" data-usfm="ISA.50.3"><span class="label">3</span><span class="content">මම අහස අඳුරු කරන්නෙමි.</span></span> 
     </div> 
     <div class="q2"> <span class="verse v3" data-usfm="ISA.50.3"><span class="content">එය ගෝණි රෙදි හැඳගත් ශෝක වන්නෙකු මෙන් කරන්නෙමි.”</span></span> 
     </div> 
     <div class="s1"> <span class="heading"><b>සමිඳාණන් වහන්සේගේ සේවකයාගේ කීකරුකම</b></span> 
     </div> 
     <div class="q"> <span class="verse v3" data-usfm="ISA.50.3"><span class="content"> </span></span><span class="verse v4" data-usfm="ISA.50.4"><span class="label">4</span><span class="content">විඩාවට පත්වූවන් ශක්තිමත් කරන පිණිස ගුරුවරයෙකු මෙන් මා කිව යුතු දේ ගැන සිසුවෙකු මෙන් එතුමන්ට සවන් දෙන පිණිස මහෝත්තම දෙවි සමිඳාණෝ හැම උදයක ම මා තුළ උනන්දුවක් ඇති කරවන සේක.</span></span> 
     </div> 
     <div class="q"> <span class="verse v4" data-usfm="ISA.50.4"><span class="content"> </span></span><span class="verse v5" data-usfm="ISA.50.5"><span class="label">5</span><span class="content">දෙවි සමිඳුන් මාගේ කන් පහදා ඇත.</span></span> 
     </div> 
     <div class="q2"> <span class="verse v5" data-usfm="ISA.50.5"><span class="content">මා එතුමන්ට විරුද්ධ ව කැරලි ගැසුවේ වත්, එතුමන්ට පිටුපා ගියේ වත් නැත.</span></span> 
     </div> 
     <div class="q"> <span class="verse v5" data-usfm="ISA.50.5"><span class="content"> </span></span><span class="verse v6" data-usfm="ISA.50.6"><span class="label">6</span><span class="content"> </span><span class="content">මට පහර දෙන්නන්ට මම මාගේ පිට පෑවෙමි.</span></span> 
     </div> 
     <div class="q2"> <span class="verse v6" data-usfm="ISA.50.6"><span class="content">මාගේ රැවුල් ගස් උදුරන්නන්ට මම මුහුණ දුන්නෙමි.</span></span> 
     </div> 
     <div class="q2"> <span class="verse v6" data-usfm="ISA.50.6"><span class="content">මාගේ මුහුණ නින්දාවෙනුත්, කෙළ ගැසීමෙනුත් හරවා නොගතිමි.</span></span> 
     </div> 
     <div class="q"> <span class="verse v6" data-usfm="ISA.50.6"><span class="content"> </span></span><span class="verse v7" data-usfm="ISA.50.7"><span class="label">7</span><span class="content">මහෝත්තම දෙවි සමිඳාණන් මට උපකාර කරන බැවින් මම වියවුල් නොවන්නෙමි.</span></span> 
     </div> 
     <div class="q2"> <span class="verse v7" data-usfm="ISA.50.7"><span class="content">මම නිර්භීත ලෙස මුහුණ පාන්නෙමි.</span></span> 
     </div> 
     <div class="q2"> <span class="verse v7" data-usfm="ISA.50.7"><span class="content">මා ලජ්ජාවට නොපැමිණෙන බව දනිමි.</span></span> 
     </div> 
     <div class="q"> <span class="verse v7" data-usfm="ISA.50.7"><span class="content"> </span></span><span class="verse v8" data-usfm="ISA.50.8"><span class="label">8</span><span class="content"> </span><span class="content">මන්ද, දෙවිඳාණෝ මා ළඟ ය;</span></span> 
     </div> 
     <div class="q2"> <span class="verse v8" data-usfm="ISA.50.8"><span class="content">එතුමාණෝ මා නිදොස් බව පෙන්වන සේක.</span></span> 
     </div> 
     <div class="q2"> <span class="verse v8" data-usfm="ISA.50.8"><span class="content">මට විරුද්ධ ව චෝදනා කරන්නේ කවරෙක් ද?</span></span> 
     </div> 
     <div class="q2"> <span class="verse v8" data-usfm="ISA.50.8"><span class="content">අපි දෙදෙනා ම විනිශ්චයයට යමු;</span></span> 
     </div> 
     <div class="q2"> <span class="verse v8" data-usfm="ISA.50.8"><span class="content">ඔහු මට විරුද්ධ ව චෝදනාව ඉදිරිපත් කරා වා!</span></span> 
     </div> 
     <div class="q"> <span class="verse v8" data-usfm="ISA.50.8"><span class="content"> </span></span><span class="verse v9" data-usfm="ISA.50.9"><span class="label">9</span><span class="content">මහෝත්තම දෙවි සමිඳාණෝ මට උපකාර කරන සේක.</span></span> 
     </div> 
     <div class="q2"> <span class="verse v9" data-usfm="ISA.50.9"><span class="content">‘මා වැරදිකරු ය’යි ඔප්පු කළ හැක්කේ කවරෙකුට ද?</span></span> 
     </div> 
     <div class="q2"> <span class="verse v9" data-usfm="ISA.50.9"><span class="content">කාවුන් කාදමන පරණ වස්ත්‍රයක් මෙන් මාගේ විරුද්ධකාරයෝ සියලු දෙන ම අතුරුදහන් වන්නෝ ය.</span></span> 
     </div> 
     <div class="q"> <span class="verse v9" data-usfm="ISA.50.9"><span class="content"> </span></span><span class="verse v10" data-usfm="ISA.50.10"><span class="label">10</span><span class="content">ඔබ අතරෙන් සමිඳුන් කෙරෙහි ගරුබිය ඇති අය එතුමන්ගේ සේවකයා කියන දේට සවන් දෙන්න.</span></span> 
     </div> 
     <div class="q2"> <span class="verse v10" data-usfm="ISA.50.10"><span class="content">තමන්ට ආලෝකයක් නැති ව, අන්ධකාරයෙහි ඇවිදින අය සමිඳුන් කෙරෙහි විශ්වාසය තබන්න:</span></span> 
     </div> 
     <div class="q2"> <span class="verse v10" data-usfm="ISA.50.10"><span class="content">එතුමන් කෙරෙහි බලාපොරොත්තුව තබන්න!</span></span> 
     </div> 
     <div class="q"> <span class="verse v10" data-usfm="ISA.50.10"><span class="content"> </span></span><span class="verse v11" data-usfm="ISA.50.11"><span class="label">11</span><span class="content">ගින්නක් දල්වන, ගිනි අඟුරු මොළවන සියල්ලෙනි, අනුන් විනාශ කරන්න උපා යොදන ඔබ ඔබේ ම උපායවලින් විනාශ වන්නහු ය.</span></span> 
     </div> 
     <div class="q2"> <span class="verse v11" data-usfm="ISA.50.11"><span class="content">සමිඳුන් අතින් ම එය සැලසෙනු ඇත.</span></span> 
     </div> 
     <div class="q2"> <span class="verse v11" data-usfm="ISA.50.11"><span class="content">ඔබ භයංකර විපතකට පත්වන්නහු ය.</span></span> 
     </div> 
    </div> 
   </div> 
  </div>
 </body>
</html>