<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkISA"> 
    <div class="chapter ch12" data-usfm="ISA.12">  
     <div class="s1"> <span class="heading"><b>සමිඳාණන් වහන්සේට පැසසුම් ගීය</b></span> 
     </div> 
     <div class="p"> <span class="content"> </span><span class="verse v1" data-usfm="ISA.12.1"><span class="label">1</span><span class="content">ඒ දවසේ දී සෙනඟ මෙසේ පැසසුම් ගී ගයන්නෝ ය:</span></span> 
     </div> 
     <div class="q2"> <span class="verse v1" data-usfm="ISA.12.1"><span class="content">“සමිඳුනි, ඔබට මම ප්‍රශංසා කරමි.</span></span> 
     </div> 
     <div class="q2"> <span class="verse v1" data-usfm="ISA.12.1"><span class="content">මා කෙරෙහි ඔබ උදහස් ව සිටි නමුත්, දැන් ඒ උදහස නිවී ගොස් ඇත.</span></span> 
     </div> 
     <div class="q2"> <span class="verse v1" data-usfm="ISA.12.1"><span class="content">ඔබ මට සැනසීම දී ඇත.</span></span> 
     </div> 
     <div class="q"> <span class="verse v1" data-usfm="ISA.12.1"><span class="content"> </span></span><span class="verse v2" data-usfm="ISA.12.2"><span class="label">2</span><span class="content"> </span><span class="content"> බලන්න, දෙවිඳාණෝ මාගේ ගැළවීම ය.</span></span> 
     </div> 
     <div class="q2"> <span class="verse v2" data-usfm="ISA.12.2"><span class="content">මම එතුමාණන් කෙරෙහි විශ්වාසය තබමි;</span></span> 
     </div> 
     <div class="q2"> <span class="verse v2" data-usfm="ISA.12.2"><span class="content">එතුමන් කෙරෙහි මට බියක් නැත.</span></span> 
     </div> 
     <div class="q2"> <span class="verse v2" data-usfm="ISA.12.2"><span class="content">මන්ද, සමිඳාණෝ මාගේ ශක්තියත්, ගීතිකාවත් ය.</span></span> 
     </div> 
     <div class="q2"> <span class="verse v2" data-usfm="ISA.12.2"><span class="content">එතුමාණෝ මාගේ ගැළවීම ය.”</span></span> 
     </div> 
     <div class="q"> <span class="verse v2" data-usfm="ISA.12.2"><span class="content"> </span></span><span class="verse v3" data-usfm="ISA.12.3"><span class="label">3</span><span class="content">ඔබ ගැළවීමේ ළිංවලින් ප්‍රීතියෙන් දිය ඇදගන්නහු ය.</span></span> 
     </div> 
     <div class="q"> <span class="verse v3" data-usfm="ISA.12.3"><span class="content"> </span></span><span class="verse v4" data-usfm="ISA.12.4"><span class="label">4</span><span class="content">ඒ දවසේ දී සෙනඟ මෙසේ පැසසුම් ගී යන්නෝ ය:</span></span> 
     </div> 
     <div class="q2"> <span class="verse v4" data-usfm="ISA.12.4"><span class="content">“සමිඳුන්ට තුති පුදන්න;</span></span> 
     </div> 
     <div class="q2"> <span class="verse v4" data-usfm="ISA.12.4"><span class="content">එතුමන්ගේ නම පවසා අයැදින්න.</span></span> 
     </div> 
     <div class="q2"> <span class="verse v4" data-usfm="ISA.12.4"><span class="content">එතුමන්ගේ ක්‍රියා ජාතීන් අතර පවසන්න.</span></span> 
     </div> 
     <div class="q2"> <span class="verse v4" data-usfm="ISA.12.4"><span class="content">එතුමන්ගේ නාමයේ ශ්‍රේෂ්ඨත්වය ප්‍රකාශ කරන්න.</span></span> 
     </div> 
     <div class="q"> <span class="verse v4" data-usfm="ISA.12.4"><span class="content"> </span></span><span class="verse v5" data-usfm="ISA.12.5"><span class="label">5</span><span class="content">“සමිඳුන් කළ අරුමපුදුම දේ නිසා පසස් ගී ගයන්න;</span></span> 
     </div> 
     <div class="q2"> <span class="verse v5" data-usfm="ISA.12.5"><span class="content">මුළු ලොවට ම ඒ ගැන දන්වන්න.</span></span> 
     </div> 
     <div class="q"> <span class="verse v5" data-usfm="ISA.12.5"><span class="content"> </span></span><span class="verse v6" data-usfm="ISA.12.6"><span class="label">6</span><span class="content">සියොන් වැසි සියල්ලෙනි, මොරගසා ගී ගයන්න;</span></span> 
     </div> 
     <div class="q2"> <span class="verse v6" data-usfm="ISA.12.6"><span class="content">ඉශ්රායෙල් ශුද්ධ දෙවිඳාණන් උතුම් වන බැවින් ද සිය සෙනඟ අතරේ වැඩ සිටින බැවින් ද සතුටින් හඬ නඟා ගී ගයන්න.”</span></span> 
     </div> 
    </div> 
   </div> 
  </div>
 </body>
</html>