<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkISA"> 
    <div class="chapter ch26" data-usfm="ISA.26">  
     <div class="s1"> <span class="heading"><b>දෙවියන් වහන්සේගේ සෙනඟට ජය</b></span> 
     </div> 
     <div class="p"> <span class="content"> </span><span class="verse v1" data-usfm="ISA.26.1"><span class="label">1</span><span class="content">ජුදා දේශයෙහි සෙනඟ මේ ගීය ගයන කාලයක් පැමිණෙන්නේ ය.</span></span> 
     </div> 
     <div class="q2"> <span class="verse v1" data-usfm="ISA.26.1"><span class="content">අපට බලවත් නුවරක් ඇත.</span></span> 
     </div> 
     <div class="q2"> <span class="verse v1" data-usfm="ISA.26.1"><span class="content">කොටු පවුරු බැඳ අප රැකගන්නේ දෙවිඳාණෝ ම ය.</span></span> 
     </div> 
     <div class="q"> <span class="verse v1" data-usfm="ISA.26.1"><span class="content"> </span></span><span class="verse v2" data-usfm="ISA.26.2"><span class="label">2</span><span class="content">හරි දේ කරන සෙනඟක් වන විශ්වාසවන්ත ජනතාවට දේශයට ඇතුළු වීමට හැකි වන ලෙස වාසල් දොරටු හරිනු මැනව.</span></span> 
     </div> 
     <div class="q"> <span class="verse v2" data-usfm="ISA.26.2"><span class="content"> </span></span><span class="verse v3" data-usfm="ISA.26.3"><span class="label">3</span><span class="content">තිරසර අරමුණු ඇති ව, ඔබ කෙරෙහි විශ්වාසය තබන සියලු දෙනා හට ම සමිඳුනි, ඔබ සදා ශාන්තිය දෙන සේක.</span></span> 
     </div> 
     <div class="q"> <span class="verse v3" data-usfm="ISA.26.3"><span class="content"> </span></span><span class="verse v4" data-usfm="ISA.26.4"><span class="label">4</span><span class="content">සදහට ම සමිඳුන් කෙරේ විශ්වාසය තබන්න.</span></span> 
     </div> 
     <div class="q2"> <span class="verse v4" data-usfm="ISA.26.4"><span class="content">එතුමාණෝ ඔබ හැමදා ආරක්ෂා කරන සේක.</span></span> 
     </div> 
     <div class="q"> <span class="verse v4" data-usfm="ISA.26.4"><span class="content"> </span></span><span class="verse v5" data-usfm="ISA.26.5"><span class="label">5</span><span class="content">එතුමාණෝ උඩඟු අය පහත් කළ සේක;</span></span> 
     </div> 
     <div class="q2"> <span class="verse v5" data-usfm="ISA.26.5"><span class="content">ඔවුන් විසූ බලවත් නගර බිඳ හෙළූ සේක.</span></span> 
     </div> 
     <div class="q2"> <span class="verse v5" data-usfm="ISA.26.5"><span class="content">එහි පවුරු පොඩිපට්ටම් කොට දූවිල්ලට ඇද දැමූ සේක.</span></span> 
     </div> 
     <div class="q"> <span class="verse v5" data-usfm="ISA.26.5"><span class="content"> </span></span><span class="verse v6" data-usfm="ISA.26.6"><span class="label">6</span><span class="content">පීඩිත වූවෝ ඒ මත දැන් ඇවිදිති.</span></span> 
     </div> 
     <div class="q2"> <span class="verse v6" data-usfm="ISA.26.6"><span class="content">ඔවුන්ගේ පාදවලින් ඔව්හු ඒවා පාගාදමති.</span></span> 
     </div> 
     <div class="s1"> <span class="heading"><b>දෙවිඳුන්ගේ යුක්තිය ගැන පැසසුම්</b></span> 
     </div> 
     <div class="p"> <span class="verse v6" data-usfm="ISA.26.6"><span class="content"> </span></span><span class="verse v7" data-usfm="ISA.26.7"><span class="label">7</span><span class="content">සමිඳුනි, ඔබ දමිටුන්ගේ මාර්ගය සූදානම් කර ඇත;</span></span> 
     </div> 
     <div class="q2"> <span class="verse v7" data-usfm="ISA.26.7"><span class="content">ඔවුන් යන මඟ සමතලා කර ඇත.</span></span> 
     </div> 
     <div class="q"> <span class="verse v7" data-usfm="ISA.26.7"><span class="content"> </span></span><span class="verse v8" data-usfm="ISA.26.8"><span class="label">8</span><span class="content">අපි ඔබ කැමැත්ත අනුව යමු;</span></span> 
     </div> 
     <div class="q2"> <span class="verse v8" data-usfm="ISA.26.8"><span class="content">අපේ බලාපොරොත්තුව ඔබ කෙරෙහි ය.</span></span> 
     </div> 
     <div class="q2"> <span class="verse v8" data-usfm="ISA.26.8"><span class="content">අපේ මුළු ආසාව ඔබේ නම පැසසුම ය.</span></span> 
     </div> 
     <div class="q"> <span class="verse v8" data-usfm="ISA.26.8"><span class="content"> </span></span><span class="verse v9" data-usfm="ISA.26.9"><span class="label">9</span><span class="content">රාත්‍රියේ දී මාගේ මුළු සිතින් මම ඔබට ආසා කරමි.</span></span> 
     </div> 
     <div class="q2"> <span class="verse v9" data-usfm="ISA.26.9"><span class="content">ඉතා ආශාවෙන් අලුයම් වේලේ මම ඔබ සොයන්නෙමි.</span></span> 
     </div> 
     <div class="q2"> <span class="verse v9" data-usfm="ISA.26.9"><span class="content">ඔබ පොළොව සහ එහි සෙනඟ විනිශ්චය කරන කල යුක්තිය කුමක් දැ යි ඔව්හු දැනගන්නෝ ය.</span></span> 
     </div> 
     <div class="q"> <span class="verse v9" data-usfm="ISA.26.9"><span class="content"> </span></span><span class="verse v10" data-usfm="ISA.26.10"><span class="label">10</span><span class="content">දුෂ්ටයන්ට ඔබ කරුණාව පෑවත්, යුක්තිය කුමක් දැ යි ඔව්හු කිසි කලෙක ඉගෙන නොගනිති.</span></span> 
     </div> 
     <div class="q2"> <span class="verse v10" data-usfm="ISA.26.10"><span class="content">දමිටු අය සිටින මේ දේශයෙහි වුව ද තවමත් ඔව්හු වැරදි කරන්නෝ ය.</span></span> 
     </div> 
     <div class="q2"> <span class="verse v10" data-usfm="ISA.26.10"><span class="content">ඔබේ මහිමතාව ඔව්හු නොපිළිගන්නෝ ය.</span></span> 
     </div> 
     <div class="q"> <span class="verse v10" data-usfm="ISA.26.10"><span class="content"> </span></span><span class="verse v11" data-usfm="ISA.26.11"><span class="label">11</span><span class="content"> </span><span class="content"> ඔවුන්ට දඬුවම් කිරීමට ඔබේ හස්තය එසවී ඇත.</span></span> 
     </div> 
     <div class="q2"> <span class="verse v11" data-usfm="ISA.26.11"><span class="content">එහෙත්, ඔව්හු ඒ බව නොදනිති.</span></span> 
     </div> 
     <div class="q2"> <span class="verse v11" data-usfm="ISA.26.11"><span class="content">සමිඳුනි, ඔවුන් ලජ්ජාවට පමුණුවා ඔවුන් දුකට පත් කළ මැනව.</span></span> 
     </div> 
     <div class="q2"> <span class="verse v11" data-usfm="ISA.26.11"><span class="content">ඔබ අදහස් කළ දඬුවමින් ඔව්හු දුක් විඳිත් වා!</span></span> 
     </div> 
     <div class="q2"> <span class="verse v11" data-usfm="ISA.26.11"><span class="content">ඔබේ සෙනඟට ඔබ කෙතරම් ප්‍රේම කරන සේක් දැ යි ඔවුන්ට පෙන්වුව මැනව.</span></span> 
     </div> 
     <div class="q"> <span class="verse v11" data-usfm="ISA.26.11"><span class="content"> </span></span><span class="verse v12" data-usfm="ISA.26.12"><span class="label">12</span><span class="content">සමිඳුනි, ඔබ අපට සෞභාග්‍යය දෙන සේක.</span></span> 
     </div> 
     <div class="q2"> <span class="verse v12" data-usfm="ISA.26.12"><span class="content">අප ඉෂ්ට කරන හැම දේ ඔබේ ක්‍රියාවේ ප්‍රතිඵලයකි.</span></span> 
     </div> 
     <div class="q"> <span class="verse v12" data-usfm="ISA.26.12"><span class="content"> </span></span><span class="verse v13" data-usfm="ISA.26.13"><span class="label">13</span><span class="content">අපේ දේව ස්වාමීනි, ඔබ හැර අන් ස්වාමිවරු ද අප පාලනය කළෝ ය.</span></span> 
     </div> 
     <div class="q2"> <span class="verse v13" data-usfm="ISA.26.13"><span class="content">එහෙත්, ඔබ පමණක් ස්වාමීහු ය.</span></span> 
     </div> 
     <div class="q2"> <span class="verse v13" data-usfm="ISA.26.13"><span class="content">ඔබේ නාමය පමණක් අපි පිළිගනිමු.</span></span> 
     </div> 
     <div class="q"> <span class="verse v13" data-usfm="ISA.26.13"><span class="content"> </span></span><span class="verse v14" data-usfm="ISA.26.14"><span class="label">14</span><span class="content">දැන් ඔවුන් මිය ගොස් ඇත;</span></span> 
     </div> 
     <div class="q2"> <span class="verse v14" data-usfm="ISA.26.14"><span class="content">නැවත ජීවත් වන්නේ නැත.</span></span> 
     </div> 
     <div class="q2"> <span class="verse v14" data-usfm="ISA.26.14"><span class="content">ඔවුන්ගේ අවතාර වත් නැඟිට එන්නේ නැත.</span></span> 
     </div> 
     <div class="q2"> <span class="verse v14" data-usfm="ISA.26.14"><span class="content">ඔවුන්ගේ නාමය සිතින් මැකී ගොස් ඇත.</span></span> 
     </div> 
     <div class="q"> <span class="verse v14" data-usfm="ISA.26.14"><span class="content"> </span></span><span class="verse v15" data-usfm="ISA.26.15"><span class="label">15</span><span class="content">සමිඳුනි, ඔබ අපේ ජාතිය වර්ධනය කළ සේක;</span></span> 
     </div> 
     <div class="q2"> <span class="verse v15" data-usfm="ISA.26.15"><span class="content">දේශයේ සීමා විශාල කළ සේක.</span></span> 
     </div> 
     <div class="q2"> <span class="verse v15" data-usfm="ISA.26.15"><span class="content">මේ නිසා ඔබට ගෞරවය ලැබී ඇත.</span></span> 
     </div> 
     <div class="q"> <span class="verse v15" data-usfm="ISA.26.15"><span class="content"> </span></span><span class="verse v16" data-usfm="ISA.26.16"><span class="label">16</span><span class="content">සමිඳුනි, ඔබ සිය සෙනඟට දඬුවම් කළ විට, ඔව්හු දුක් බරින් ඔබ සොයමින් ඔබට යාච්ඤා කළහ.</span></span> 
     </div> 
     <div class="q"> <span class="verse v16" data-usfm="ISA.26.16"><span class="content"> </span></span><span class="verse v17" data-usfm="ISA.26.17"><span class="label">17</span><span class="content">එසේ ය සමිඳුනි, වේලාව පැමිණි විට, ගර්භණියක ප්‍රසව වේදනාවෙන් කෑගසන්නාක් මෙන් කෑගැසීමට ඔබ අපට සැලැසූ සේක.</span></span> 
     </div> 
     <div class="q"> <span class="verse v17" data-usfm="ISA.26.17"><span class="content"> </span></span><span class="verse v18" data-usfm="ISA.26.18"><span class="label">18</span><span class="content">ගර්භණියක මෙන් කටුක වේදනා වින්ද නමුත්, අපි කිසිවක් බිහි නොකෙළෙමු;</span></span> 
     </div> 
     <div class="q2"> <span class="verse v18" data-usfm="ISA.26.18"><span class="content">අපේ මවුබිම උදෙසා කිසිදු ජයක් නොලදිමු.</span></span> 
     </div> 
     <div class="q2"> <span class="verse v18" data-usfm="ISA.26.18"><span class="content">කිසි ම දෙයක් ඉෂ්ට නොකෙළෙමු.</span></span> 
     </div> 
     <div class="q"> <span class="verse v18" data-usfm="ISA.26.18"><span class="content"> </span></span><span class="verse v19" data-usfm="ISA.26.19"><span class="label">19</span><span class="content"> </span><span class="content">අපේ මළ ගිය අය නැවත ජීවත් වනු ඇත;</span></span> 
     </div> 
     <div class="q2"> <span class="verse v19" data-usfm="ISA.26.19"><span class="content">ඔවුන්ගේ මළ සිරුරු නැවත පණ ගැන්වෙනු ඇත.</span></span> 
     </div> 
     <div class="q2"> <span class="verse v19" data-usfm="ISA.26.19"><span class="content">සොහොන්වල සැතපී සිටින සියලු දෙන පිබිද ප්‍රීතියෙන් ගී ගයත් වා!</span></span> 
     </div> 
     <div class="q2"> <span class="verse v19" data-usfm="ISA.26.19"><span class="content">බැබළෙන පිනි පොළොව ප්‍රාණවත් කරන සේ බොහෝ කලක් මැරී සිටින අය සමිඳාණෝ නැවත පණ ගන්වන සේක.</span></span> 
     </div> 
     <div class="s1"> <span class="heading"><b>විනිශ්චයය හා පුනරුත්ථාපනය</b></span> 
     </div> 
     <div class="p"> <span class="verse v19" data-usfm="ISA.26.19"><span class="content"> </span></span><span class="verse v20" data-usfm="ISA.26.20"><span class="label">20</span><span class="content">මාගේ සෙනඟෙනි, නුඹලාගේ ගෙවලට ඇතුළු වී, දොරවල් වසාගෙන, දෙවිඳුන්ගේ කෝපය සංසිඳෙන තුරු ස්වල්ප කලක් සැඟවී සිටින්න!</span></span> 
     </div> 
     <div class="q"> <span class="verse v20" data-usfm="ISA.26.20"><span class="content"> </span></span><span class="verse v21" data-usfm="ISA.26.21"><span class="label">21</span><span class="content">ලෝ වැසි සියලු දෙනාට ඔවුන්ගේ පව් නිසා දඬුවම් කරන පිණිස සමිඳාණෝ වඩින සේක;</span></span> 
     </div> 
     <div class="q2"> <span class="verse v21" data-usfm="ISA.26.21"><span class="content">රහසින් කරන ලද මිනීමැරුම් එළි කරනු ලබන්නේ ය.</span></span> 
     </div> 
     <div class="q2"> <span class="verse v21" data-usfm="ISA.26.21"><span class="content">පොළොව, මැරුම් කෑ අය තවත් නොසඟවන්නේ ය.</span></span> 
     </div> 
    </div> 
   </div> 
  </div>
 </body>
</html>