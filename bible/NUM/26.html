<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkNUM"> 
    <div class="chapter ch26" data-usfm="NUM.26">  
     <div class="s1"> <span class="heading"><b>දෙ වන ජන සංගණනය</b></span> 
     </div> 
     <div class="p"> <span class="content"> </span><span class="verse v1" data-usfm="NUM.26.1"><span class="label">1</span><span class="content"> </span><span class="content">වසංගතයෙන් පසු සමිඳාණන් වහන්සේ මෝසෙස්ට සහ පූජක ආරොන්ගේ පුත් එලෙයාසර්ට කතා කොට, </span></span><span class="verse v2" data-usfm="NUM.26.2"><span class="label">2</span><span class="content">“මුළු ඉශ්රායෙල් ජනතා අතර, ඔවුන්ගේ පෙළපත් අනුව, හමුදාවට බැඳෙන්නට පුළුවන්, අවුරුදු විස්සක් හා ඊට වඩා වයසැති සියල්ලන් සංගණනය කළ යුතු ය”යි වදාළ සේක. </span></span><span class="verse v3" data-usfm="NUM.26.3"><span class="label">3</span><span class="content">මෝසෙස් සහ පූජක එලෙයාසර් ජොර්දාන් ගඟබඩ මෝවබ් මිටියාවතේ, ජෙරිකෝව අසල දී, සෙනඟට කතා කොට, </span></span><span class="verse v4" data-usfm="NUM.26.4"><span class="label">4</span><span class="content">“සමිඳාණන් වහන්සේ මෝසෙස්ට සහ මිසර දේශයෙන් නික්ම ආ ඉශ්රායෙල් ජනයාට අණ කළ පරිදි අවුරුදු විස්සක් හා ඊට වඩා වයසැති සියල්ලන්ගේ සංගණනය ගත යුතු ය”යි කීහ.</span></span> 
     </div> 
     <div class="p"> <span class="verse v4" data-usfm="NUM.26.4"><span class="content"> </span></span><span class="verse v5" data-usfm="NUM.26.5"><span class="label">5</span><span class="content">ඔව්හු වනාහි ඉශ්රායෙල්වරුන්ගේ කුලුඳුල් පුත් රූබන් ය; මොහුගේ පරපුර නම්, හනොක්ගෙන් පැවතෙන හනොක් පවුල ය; පල්ලුගෙන් පැවතෙන පල්ලු පවුල ය; </span></span><span class="verse v6" data-usfm="NUM.26.6"><span class="label">6</span><span class="content">හෙශ්රොන්ගෙන් පැවතෙන හෙශ්රොන් පවුල ය; කර්මීගෙන් පැවතෙන කර්මී පවුල ය; </span></span><span class="verse v7" data-usfm="NUM.26.7"><span class="label">7</span><span class="content">රූබන්ගේ පරපුරට අයත් පවුල් ඒවා ය. ලියාපදිංචි කළ අයගේ මුළු ගණන හතළිස්තුන්දාස් හත්සිය තිස්දෙනෙක් ය. </span></span><span class="verse v8" data-usfm="NUM.26.8"><span class="label">8</span><span class="content">පල්ලුගේ පුත්‍රයෝ නම් එලියාබ් ය. </span></span><span class="verse v9" data-usfm="NUM.26.9"><span class="label">9</span><span class="content">මොහුගේ පුත්‍රයෝ නම් නෙමුවෙල්, දාතාන් සහ අබිරාම් ය. දාතාන් සහ අබිරාම් නම් සමිඳාණන් වහන්සේට විරුද්ධ ව කැරලිගැසූ කෝරාගේ පිරිසට අයත්, මෝසෙස්ට හා ආරොන්ට අභියෝග කළ, සෙනඟ අතර සුප්‍රසිද්ධ දෙදෙනා ය. </span></span><span class="verse v10" data-usfm="NUM.26.10"><span class="label">10</span><span class="content">පොළොව පැළී ඔවුන් ගිලදැමී ය. ගින්නෙන් දෙසිය පණස්දෙනෙකු වැනසී ගිය විට, ඔවුන් සමඟ කෝරා සහ ඔහුගේ පිරිස ද මළහ. මෙසේ ඔව්හු අනතුරු ඇඟවීමේ ලකුණක් වූ හ. </span></span><span class="verse v11" data-usfm="NUM.26.11"><span class="label">11</span><span class="content">එහෙත්, කෝරාගේ දරුපරපුර නොමළෝ ය.</span></span> 
     </div> 
     <div class="p"> <span class="verse v11" data-usfm="NUM.26.11"><span class="content"> </span></span><span class="verse v12" data-usfm="NUM.26.12"><span class="label">12</span><span class="content">පවුල් අනුව සිමියොන්ගේ දරුපරපුර නම්, නෙමුවෙල්ගෙන් පැවතෙන නෙමුවෙල් පවුල ය; ජාමීන්ගෙන් පැවතෙන ජාමීන් පවුල ය; ජාකීන්ගෙන් පැවතෙන ජාකීන් පවුල ය; </span></span><span class="verse v13" data-usfm="NUM.26.13"><span class="label">13</span><span class="content">ශෙරාගෙන් පැවතෙන ශෙරා පවුල ය; ෂාවුල්ගෙන් පැවතෙන ෂාවුල් පවුල ය. </span></span><span class="verse v14" data-usfm="NUM.26.14"><span class="label">14</span><span class="content">සිමියොන්ගේ පරපුරට අයත් පවුල් ඒවා ය. ඔවුන්ගේ මුළු ගණන විසි දෙදාස් දෙසීයයක් ය.</span></span> 
     </div> 
     <div class="p"> <span class="verse v14" data-usfm="NUM.26.14"><span class="content"> </span></span><span class="verse v15" data-usfm="NUM.26.15"><span class="label">15</span><span class="content">පවුල් අනුව ගාද්ගේ පරපුර නම්, ශෙපොන්ගෙන් පැවතෙන ශෙපොන් පවුල ය; හග්ගීගෙන් පැවතෙන හග්ගී පවුල ය; ෂුනීගෙන් පැවතෙන ෂුනී පවුල ය; </span></span><span class="verse v16" data-usfm="NUM.26.16"><span class="label">16</span><span class="content">ඔශ්නිගෙන් පැවතෙන ඔශ්නි පවුල ය, ඒරීගෙන් පැවතෙන ඒරී පවුල ය; </span></span><span class="verse v17" data-usfm="NUM.26.17"><span class="label">17</span><span class="content">අරොද්ගෙන් පැවතෙන අරොද් පවුල ය; අරේලිගෙන් පැවතෙන අරේලි පවුල ය. </span></span><span class="verse v18" data-usfm="NUM.26.18"><span class="label">18</span><span class="content">ගාද්ගේ පරපුරට අයත් පවුල් ඒවා ය. ලියාපදිංචි කළ අයගේ මුළු ගණන හතළිස්දාස් පන්සියයක් ය.</span></span> 
     </div> 
     <div class="p"> <span class="verse v18" data-usfm="NUM.26.18"><span class="content"> </span></span><span class="verse v19" data-usfm="NUM.26.19"><span class="label">19</span><span class="content">ජුදාගේ පුත්‍රයෝ, ඒර් සහ ඕනාන් ය, මේ දෙදෙන කානාන් දේශයෙහි මළහ. </span></span><span class="verse v20" data-usfm="NUM.26.20"><span class="label">20</span><span class="content">පවුල් අනුව ජුදාගේ පරපුර නම්, ෂේලාගෙන් පැවතෙන ෂේලා පවුල ය; පෙරෙශ්ගෙන් පැවතෙන පෙරෙශ් පවුල ය; ශෙරාගෙන් පැවතෙන ශෙරා පවුල ය; </span></span><span class="verse v21" data-usfm="NUM.26.21"><span class="label">21</span><span class="content">පෙරෙශ්ගේ පරපුර නම් හෙශ්රොන්ගෙන් පැවතෙන හෙශ්රොන් පවුල ය; හාමුල්ගෙන් පැවතෙන හාමුල් පවුල ය. </span></span><span class="verse v22" data-usfm="NUM.26.22"><span class="label">22</span><span class="content">ජුදාගේ පරපුරට අයත් පවුල් ඒවා ය. ලියාපදිංචි කළ අයගේ මුළු ගණන හැත්තෑහයදාස් පන්සියයක් ය.</span></span> 
     </div> 
     <div class="p"> <span class="verse v22" data-usfm="NUM.26.22"><span class="content"> </span></span><span class="verse v23" data-usfm="NUM.26.23"><span class="label">23</span><span class="content">පවුල් අනුව ඉස්සාකර්ගේ පරපුර නම්, තෝලාගෙන් පැවතෙන තෝලා පවුල ය; පුවාගෙන් පැවතෙන පුවා පවුල ය; </span></span><span class="verse v24" data-usfm="NUM.26.24"><span class="label">24</span><span class="content">ජාෂුබ්ගෙන් පැවතෙන ජාෂුබ් පවුල ය; ෂිම්රොන්ගෙන් පැවතෙන ෂිම්රොන් පවුල ය. </span></span><span class="verse v25" data-usfm="NUM.26.25"><span class="label">25</span><span class="content">ඉස්සාකර්ගේ පරපුරට අයත් පවුල් ඒවා ය. ලියාපදිංචි කළ අයගේ මුළු ගණන හැටහතරදාස් තුන්සියයක් ය.</span></span> 
     </div> 
     <div class="p"> <span class="verse v25" data-usfm="NUM.26.25"><span class="content"> </span></span><span class="verse v26" data-usfm="NUM.26.26"><span class="label">26</span><span class="content">පවුල් අනුව සාබුලොන්ගේ පරපුර නම්, සෙරෙද්ගෙන් පැවතෙන සෙරෙද් පවුල ය; ඒලොන්ගෙන් පැවතෙන ඒලොන් පවුල ය; ජාලෙයෙල්ගෙන් පැවතෙන ජාලෙයෙල් පවුල ය. </span></span><span class="verse v27" data-usfm="NUM.26.27"><span class="label">27</span><span class="content">සාබුලොන්ගේ පරපුරට අයත් පවුල් ඒවා ය. ලියාපදිංචි කළ අයගේ මුළු ගණන හැටදාස් පන්සියයක් ය.</span></span> 
     </div> 
     <div class="p"> <span class="verse v27" data-usfm="NUM.26.27"><span class="content"> </span></span><span class="verse v28" data-usfm="NUM.26.28"><span class="label">28</span><span class="content">පවුල් අනුව ජෝසෙප්ගේ පරපුර මනස්සේ සහ එප්‍රායිම්ගෙන් ය. </span></span><span class="verse v29" data-usfm="NUM.26.29"><span class="label">29</span><span class="content">මනස්සේගේ පරපුර නම්, මාකීර් පවුල ය. මාකීර්ට දාව ගිලියද් උපන්නේ ය. මොහුගෙන් පැවතෙන පවුල ගිලියද් පවුල ය. </span></span><span class="verse v30" data-usfm="NUM.26.30"><span class="label">30</span><span class="content">ගිලියද්ගේ පරපුර නම්, ඊයෙසෙර්ගෙන් පැවතෙන ඊයෙසෙර් පවුල ය; හේලෙක්ගෙන් පැවතෙන හේලෙක් පවුල ය; </span></span><span class="verse v31" data-usfm="NUM.26.31"><span class="label">31</span><span class="content">අශ්‍රීයෙල්ගෙන් පැවතෙන අශ්‍රීයෙල් පවුල ය; ෂෙකෙම්ගෙන් පැවතෙන ෂෙකෙම් පවුල ය; </span></span><span class="verse v32" data-usfm="NUM.26.32"><span class="label">32</span><span class="content">ෂෙමිදාගෙන් පැවතෙන ෂෙමිදා පවුල ය; හේපෙර්ගෙන් පැවතෙන හේපෙර් පවුල ය. </span></span><span class="verse v33" data-usfm="NUM.26.33"><span class="label">33</span><span class="content">හෙපෙර්ගේ පුත් ශෙලෝපෙහාද්ට දූවරුන් මිස පුත්‍රයෝ නොසිටියහ. ඒ දූවරු නම් මාලා, නෝවා, හොග්ලා, මිල්කා සහ තිර්ශා ය. </span></span><span class="verse v34" data-usfm="NUM.26.34"><span class="label">34</span><span class="content">මනස්සේගේ පරපුරට අයත් පවුල් ඒවා ය. ලියාපදිංචි කළ අයගේ මුළු ගණන පණස්දෙදාස් හත්සියයක් ය.</span></span> 
     </div> 
     <div class="p"> <span class="verse v34" data-usfm="NUM.26.34"><span class="content"> </span></span><span class="verse v35" data-usfm="NUM.26.35"><span class="label">35</span><span class="content">පවුල් අනුව එප්‍රායිම්ගේ පරපුර නම්, ෂුතෙලාගෙන් පැවතෙන ෂුතෙලා පවුල ය; බෙකෙර්ගෙන් පැවතෙන බෙකෙර් පවුල ය; තහන්ගෙන් පැවතෙන තහන් පවුල ය. </span></span><span class="verse v36" data-usfm="NUM.26.36"><span class="label">36</span><span class="content">ෂුතෙලාගේ පරපුර නම් එරාන්ගෙන් පැවතෙන එරාන් පවුල ය. </span></span><span class="verse v37" data-usfm="NUM.26.37"><span class="label">37</span><span class="content">එප්‍රායිම්ගේ පරපුරට අයත් පවුල් ඒවා ය. ලියාපදිංචි කළ අයගේ මුළු ගණන තිස්දෙදාස් පන්සියයක් ය. පවුල් අනුව ජෝසෙප්ගේ පරපුර මොවුහු ය.</span></span> 
     </div> 
     <div class="p"> <span class="verse v37" data-usfm="NUM.26.37"><span class="content"> </span></span><span class="verse v38" data-usfm="NUM.26.38"><span class="label">38</span><span class="content">පවුල් අනුව බෙන්ජමින්ගේ පරපුර නම්, බෙලාගෙන් පැවතෙන බෙලා පවුල ය; අෂ්බෙල්ගෙන් පැවතෙන අෂ්බෙල් පවුල ය; අහිරාම්ගෙන් පැවතෙන අහිරාම් පවුල ය; </span></span><span class="verse v39" data-usfm="NUM.26.39"><span class="label">39</span><span class="content">ෂෙපුපාම්ගෙන් පැවතෙන ෂෙපුපාම් පවුල ය, හුපාම්ගෙන් පැවතෙන හුපාම් පවුල ය. </span></span><span class="verse v40" data-usfm="NUM.26.40"><span class="label">40</span><span class="content">බෙලාගේ පරපුර ඔහුගේ පුත්‍රයන් වන ආර්ද් සහ නාමාන් ය. ඒ පරපුර ආර්ද්ගෙන් පැවතෙන ආර්ද් පවුල හා නාමාන්ගෙන් පැවතෙන නාමාන් පවුල ය. </span></span><span class="verse v41" data-usfm="NUM.26.41"><span class="label">41</span><span class="content">බෙන්ජමින්ගේ පරපුරට අයත් පවුල් ඒවා ය. ලියාපදිංචි කළ අයගේ මුළු ගණන සතළිස්පන්දාස් හයසියයක් ය.</span></span> 
     </div> 
     <div class="p"> <span class="verse v41" data-usfm="NUM.26.41"><span class="content"> </span></span><span class="verse v42" data-usfm="NUM.26.42"><span class="label">42</span><span class="content">පවුල් අනුව දාන්ගේ පරපුර නම් ෂුහාම්ගෙන් පැවතෙන ෂුහාම් පවුල ය. දාන්ගේ පරපුරට අයත් පවුල එය වේ. </span></span><span class="verse v43" data-usfm="NUM.26.43"><span class="label">43</span><span class="content">ෂුහාම්ගේ මුළු පරපුරේ ලියාපදිංචි කළ අයගේ මුළු ගණන හැටහාරදහස් හාරසියයක් ය.</span></span> 
     </div> 
     <div class="p"> <span class="verse v43" data-usfm="NUM.26.43"><span class="content"> </span></span><span class="verse v44" data-usfm="NUM.26.44"><span class="label">44</span><span class="content">පවුල් අනුව ආෂෙර්ගේ පරපුර නම්, ඉම්නාගෙන් පැවතෙන ඉම්නා පවුල ය; ඉෂ්වීගෙන් පැවතෙන ඉෂ්වී පවුල ය; බෙරියාගෙන් පැවතෙන බෙරියා පවුල ය; </span></span><span class="verse v45" data-usfm="NUM.26.45"><span class="label">45</span><span class="content">බෙරියාගේ පරපුර නම්, හේබෙර්ගෙන් පැවතෙන හේබෙර් පවුල ය. මල්කියෙල්ගෙන් පැවතෙන මල්කියෙල් පවුල ය. </span></span><span class="verse v46" data-usfm="NUM.26.46"><span class="label">46</span><span class="content">ආෂෙර්ගේ දුව සෙරා ය. </span></span><span class="verse v47" data-usfm="NUM.26.47"><span class="label">47</span><span class="content">ආෂෙර්ගේ පරපුරට අයත් පවුල් ඒවා ය. ලියාපදිංචි කළ අයගේ මුළු ගණන පණස්තුන්දාස් හාරසියයක් ය.</span></span> 
     </div> 
     <div class="p"> <span class="verse v47" data-usfm="NUM.26.47"><span class="content"> </span></span><span class="verse v48" data-usfm="NUM.26.48"><span class="label">48</span><span class="content">පවුල් අනුව නප්තලීගේ පරපුර නම්, ජාශීල්ගෙන් පැවතෙන ජාශීල් පවුල ය; ගුණීගෙන් පැවතෙන ගුණී පවුල ය, </span></span><span class="verse v49" data-usfm="NUM.26.49"><span class="label">49</span><span class="content">ජේශෙර්ගෙන් පැවතෙන ජේශෙර් පවුල ය; ෂිල්ලෙම්ගෙන් පැවතෙන ෂිල්ලෙම් පවුල ය. </span></span><span class="verse v50" data-usfm="NUM.26.50"><span class="label">50</span><span class="content">නප්තලීගේ පරපුරට අයත් පවුල් ඒවා ය. ලියාපදිංචි කළ අයගේ මුළු ගණන හතළිස්පන්දාස් හාරසියයක් ය.</span></span> 
     </div> 
     <div class="p"> <span class="verse v50" data-usfm="NUM.26.50"><span class="content"> </span></span><span class="verse v51" data-usfm="NUM.26.51"><span class="label">51</span><span class="content">ඉශ්රායෙල් ජනයා අතරින් ලියාපදිංචි කළ අයගේ මුළු ගණන හයලක්ෂ එක්දාස් හත්සිය තිස්දෙනෙකි.</span></span> 
     </div> 
     <div class="p"> <span class="verse v51" data-usfm="NUM.26.51"><span class="content"> </span></span><span class="verse v52" data-usfm="NUM.26.52"><span class="label">52</span><span class="content"> </span><span class="content">සමිඳාණන් වහන්සේ මෝසෙස්ට කතා කොට, </span></span><span class="verse v53" data-usfm="NUM.26.53"><span class="label">53</span><span class="content">“ලියාපදිංචි කළ අයගේ ගණන හැටියට, මොවුන්ට මේ රට උරුම කොට බෙදා දිය යුතු ය. </span></span><span class="verse v54" data-usfm="NUM.26.54"><span class="label">54</span><span class="content">ගණනින් වැඩි අයට උරුමය වශයෙන් ලොකු කොටසක් ද, ගණනින් අඩු අයට කුඩා කොටසක් ද දිය යුතු ය. මෙලෙස ලියාපදිංචි කළ සංඛ්‍යා ප්‍රමාණයට අනුව ඔවුන්ට උරුමය බෙදා දිය යුතු වේ. </span></span><span class="verse v55" data-usfm="NUM.26.55"><span class="label">55</span><span class="content">එහෙත්, රට බෙදා පංගු කිරීම කළ යුත්තේ දාදු දැමීමෙනි. ඔවුනොවුන්ගේ පිය පෙළපත්හි ගෝත්‍ර නාම අනුව උරුමය හිමි විය යුතු ය. </span></span><span class="verse v56" data-usfm="NUM.26.56"><span class="label">56</span><span class="content">මෙලෙස ගණනින් වැඩි අයටත්, අඩු අයටත් දාදු දැමීමෙන් රට උරුම කර දෙනු ලැබේ”යි වදාළ සේක.</span></span> 
     </div> 
     <div class="p"> <span class="verse v56" data-usfm="NUM.26.56"><span class="content"> </span></span><span class="verse v57" data-usfm="NUM.26.57"><span class="label">57</span><span class="content">ලියාපදිංචි කළ ලෙවීවරුන්ගේ ගණනට ඇතුළත් වූ අය නම්, ගේර්ෂොන්ගෙන් පැවතෙන ගේර්ෂොන් පවුල ය; කොහාත්ගෙන් පැවතෙන කොහාත් පවුල ය; මෙරාරීගෙන් පැවතෙන මෙරාරී පවුල ය. </span></span><span class="verse v58" data-usfm="NUM.26.58"><span class="label">58</span><span class="content">ලෙවීවරුන්ගේ සංඛ්‍යාවට ඇතුළත් වූ තවත් පවුල් නම්, ලිබ්නිවරුන්ගේ පවුල ය; හෙබ්‍රොන්වරුන්ගේ පවුල ය; මාලීවරුන්ගේ පවුල ය, මුෂිවරුන්ගේ පවුල සහ කෝරාවරුන්ගේ පවුල ය. කොහාත්ට දාව අම්රාම් උපන්නේ ය. </span></span><span class="verse v59" data-usfm="NUM.26.59"><span class="label">59</span><span class="content">අම්රාම්ගේ බිරිඳ ජොකෙබෙද් ය. ඈ මිසරයේ දී ලෙවීට දාව උපන් ඔහුගේ දුවකි. ඈ අම්රාම්ගෙන් ආරොන් හා මෝසෙස් ද, ඔවුන්ගේ සොහොයුරිය මීරියම් ද ලැබුවා ය. </span></span><span class="verse v60" data-usfm="NUM.26.60"><span class="label">60</span><span class="content">ආරොන්ට දාව නාදාබ් සහ අබිහු ද, එලෙයාසර් සහ ඊතාමාර් ද උපන්හ. </span></span><span class="verse v61" data-usfm="NUM.26.61"><span class="label">61</span><span class="content">නාදාබ් සහ අබිහු සමිඳාණන් වහන්සේ ඉදිරියෙහි අනියම් ගිනි ඔප්පු කළ විට මළහ. </span></span><span class="verse v62" data-usfm="NUM.26.62"><span class="label">62</span><span class="content">මාසයක් සහ ඊට වඩා වයසැති, ලියාපදිංචි කළ මුළු පිරිමින්ගේ ගණන විසිතුන්දාහකි. ඉශ්රායෙල් ජනයා අතර ඔවුන්ට උරුම කොට යමක් නුදුන් බැවින්, මොවුහු ඉශ්රායෙල් ජනයාගේ සංගණනයට ඇතුළත් නොකරන ලදහ.</span></span> 
     </div> 
     <div class="p"> <span class="verse v62" data-usfm="NUM.26.62"><span class="content"> </span></span><span class="verse v63" data-usfm="NUM.26.63"><span class="label">63</span><span class="content">මෙසේ ජොර්දාන් ගඟබඩ ජෙරිකෝව අසල මෝවබ් මිටියාවතෙහි මෝසෙස් සහ පූජක එලෙයාසර් විසින් ඉශ්රායෙල් ජනයා ලියාපදිංචි කරන ලදහ. </span></span><span class="verse v64" data-usfm="NUM.26.64"><span class="label">64</span><span class="content">එහෙත්, සීනයි පාළුකරයේ දී මෝසෙස් සහ පූජක ආරොන් ඉශ්රායෙල් ජනයා ලියාපදිංචි කරන විට සිටි අයගෙන් එක් කෙනෙක් වත්, මෙහි නොසිටියේ ය. </span></span><span class="verse v65" data-usfm="NUM.26.65"><span class="label">65</span><span class="content">ඔවුන් පාළුකරයේ ම මියයන බව සමිඳාණන් වහන්සේ කියා තිබිණි. මෙලෙස ජෙපුන්නේගේ පුත් කාලෙබ් ද, නූන්ගේ පුත් ජෝෂුවා ද හැර ඔවුන්ගෙන් කිසිවෙක් ඔවුන් අතර ඉතුරු නො වූ හ.</span></span> 
     </div> 
    </div> 
   </div> 
  </div>
 </body>
</html>