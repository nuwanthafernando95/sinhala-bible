<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkRUT"> 
    <div class="chapter chINTRO1" data-usfm="RUT.INTRO1"> 
     <div class="imt"> <span class="content">හැඳින්වීම</span> 
     </div> 
     <div class="im"> <span class="content">ඉශ්රායෙල්හි වීරයන්ගේ රණකාමී වීර පුවත් අතර මේ කෘත්‍යය පහන් සංවේගය දනවන රමණීය කථාන්තරයකි. රූත් වනාහි, ඉශ්රායෙල් ජාතික පුරුෂයෙකු සමඟ විවාහ වූ මෝවබ් ජාතික කාන්තාවකි. ඇගේ පුරුෂයා අකලට මියගිය පසු ඈ ජීවිතය ගැන කලකිරෙනු වෙනුවට, ඉශ්රායෙල් ජාතික සිය පුරුෂයාගේ මවට ඉමහත් සෙනෙහසකින් බැඳී, ඉශ්රායෙල්හි දෙවියන් වහන්සේට මහා භක්තියක් දැක්වූවා ය. පසුව ඈ නැසී ගිය ඇගේ පුරුෂයාගේ නෑදෑයන් අතරෙන් කෙනෙකු සමඟ විවාහ වූවා ය. මේ විවාහය නිසා ඈ දාවිත් රජුගේ ආත්තා වූවා ය. වීරාවලියෙහි කථාවලින් පෙනෙන්නේ, දෙවියන් වහන්සේ වෙතින් හැරී ගිය අයට වන අභාග්‍යය ගැන ය; රූත්ගේ කථාවෙන් පෙනී යන්නේ, විදේශිකයෙකු වුව ද, දෙවියන් වහන්සේ වෙත හැරීම නිසා ඇති වූ භාග්‍යය ගැන ය.</span> 
     </div> 
     <div class="iot"> <span class="content">මෙහි අඩංගු කරුණු:</span> 
     </div> 
     <div class="io1"> <span class="content">පරිච්ඡේද 1:1; 1:22 නයෝමි රූත් සමඟ බෙත්ලෙහෙමට පැමිණීම.</span> 
     </div> 
     <div class="io1"> <span class="content">පරිච්ඡේද 2:1; 3:18 රූත් හා බෝවස් හමු වීම.</span> 
     </div> 
     <div class="io1"> <span class="content">පරිච්ඡේද 4:1; 4:22 බෝවස් රූත් සරණ පාවාගැනීම.</span> 
     </div> 
    </div> 
   </div> 
  </div>
 </body>
</html>