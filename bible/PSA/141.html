<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch141" data-usfm="PSA.141">  
     <div class="s1"> <span class="heading"><b>පරීක්ෂාවෙන් මිදීම පිණිස අයැදුම</b></span> 
     </div> 
     <div class="cd"> <span class="heading"><b>දාවිත්ගේ ගීතයකි.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.141.1"><span class="label">1</span><span class="content">සමිඳුනි, මම ඔබෙන් අයැදින්නෙමි.</span></span> 
     </div> 
     <div class="q2"> <span class="verse v1" data-usfm="PSA.141.1"><span class="content">මා ළඟට විගසින් වැඩිය මැනව.</span></span> 
     </div> 
     <div class="q2"> <span class="verse v1" data-usfm="PSA.141.1"><span class="content">ඔබෙන් අයැදින කල මට සවන් දුන මැනව.</span></span> 
     </div> 
     <div class="q"> <span class="verse v1" data-usfm="PSA.141.1"><span class="content"> </span></span><span class="verse v2" data-usfm="PSA.141.2"><span class="label">2</span><span class="content"> </span><span class="content">මාගේ අයැදුම ඔබ ඉදිරියෙහි සුවඳ දුම් මෙන් ද මාගේ දෑත එසවීම සන්ධ්‍යා පූජාව මෙන් ද පිළිගනු මැනව.</span></span> 
     </div> 
     <div class="q"> <span class="verse v2" data-usfm="PSA.141.2"><span class="content"> </span></span><span class="verse v3" data-usfm="PSA.141.3"><span class="label">3</span><span class="content">සමිඳුනි, මාගේ කට රැක ගැන්මට පිහිට වුණ මැනව.</span></span> 
     </div> 
     <div class="q2"> <span class="verse v3" data-usfm="PSA.141.3"><span class="content">මාගේ දෙතොල රක්ෂා කළ මැනව.</span></span> 
     </div> 
     <div class="q"> <span class="verse v3" data-usfm="PSA.141.3"><span class="content"> </span></span><span class="verse v4" data-usfm="PSA.141.4"><span class="label">4</span><span class="content">මා හද නපුරට ඇදී යාමට ද දුෂ්ට ක්‍රියාවලට හවුල් වීමට ද මට ඉඩ නුදුන මැනව.</span></span> 
     </div> 
     <div class="q2"> <span class="verse v4" data-usfm="PSA.141.4"><span class="content">දුෂ්ටයන්ගේ මංගල බොදුනට හවුල් වීමට ද මට ඉඩ නුදුන මැනව.</span></span> 
     </div> 
     <div class="q"> <span class="verse v4" data-usfm="PSA.141.4"><span class="content"> </span></span><span class="verse v5" data-usfm="PSA.141.5"><span class="label">5</span><span class="content">සුදනෙකු මට දඬුවම් දී තරවටු කළත් එය කාරුණික ක්‍රියාවකි.</span></span> 
     </div> 
     <div class="q2"> <span class="verse v5" data-usfm="PSA.141.5"><span class="content">එහෙත්, දුදනන් දෙන ගරු සම්මාන මම ප්‍රිය නොකරමි.</span></span> 
     </div> 
     <div class="q2"> <span class="verse v5" data-usfm="PSA.141.5"><span class="content">මන්ද, මාගේ අයැදුම නිතර ම ඔවුන්ගේ දුෂ්ටකමට විරුද්ධ ව බැවිනි.</span></span> 
     </div> 
     <div class="q"> <span class="verse v5" data-usfm="PSA.141.5"><span class="content"> </span></span><span class="verse v6" data-usfm="PSA.141.6"><span class="label">6</span><span class="content">ඔවුන්ගේ විනිශ්චයකාරයන් ප්‍රපාතවලින් හෙළනු ලැබූ කල මාගේ වචන සැබෑ බව සෙනඟ පිළිගනු ඇත.</span></span> 
     </div> 
     <div class="q"> <span class="verse v6" data-usfm="PSA.141.6"><span class="content"> </span></span><span class="verse v7" data-usfm="PSA.141.7"><span class="label">7</span><span class="content">ලී කොට කැබලිකර දමන්නාක් මෙන් ඔවුන්ගේ ඇටකටු මිනී වළේ කට ළඟ විසිරී තිබේ.</span></span> 
     </div> 
     <div class="q"> <span class="verse v7" data-usfm="PSA.141.7"><span class="content"> </span></span><span class="verse v8" data-usfm="PSA.141.8"><span class="label">8</span><span class="content">එසේ ය, මහෝත්තම දෙවි ස්වාමීනි, මාගේ ඇස් ඔබ දෙස යොමු වී තිබේ.</span></span> 
     </div> 
     <div class="q2"> <span class="verse v8" data-usfm="PSA.141.8"><span class="content">මාගේ විශ්වාසය ඔබ කෙරෙහි තබමි.</span></span> 
     </div> 
     <div class="q2"> <span class="verse v8" data-usfm="PSA.141.8"><span class="content">මා අනාථ වන්නට ඉඩ නුදුන මැනව.</span></span> 
     </div> 
     <div class="q"> <span class="verse v8" data-usfm="PSA.141.8"><span class="content"> </span></span><span class="verse v9" data-usfm="PSA.141.9"><span class="label">9</span><span class="content">ඔවුන් මට තැබූ මලපතින් ද අයුතුකම් කරන්නන්ගේ උගුල්වලින් ද මා ආරක්ෂා කළ මැනව.</span></span> 
     </div> 
     <div class="q"> <span class="verse v9" data-usfm="PSA.141.9"><span class="content"> </span></span><span class="verse v10" data-usfm="PSA.141.10"><span class="label">10</span><span class="content">මා ගැළවී යන අතර, දුදනෝ තමන්ගේ ම දැල්වලට අසු වෙත් වා!</span></span> 
     </div> 
    </div> 
   </div> 
  </div>
 </body>
</html>