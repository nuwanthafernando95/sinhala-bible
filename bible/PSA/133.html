<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch133" data-usfm="PSA.133">  
     <div class="s1"> <span class="heading"><b>සහෝදර ප්‍රේමයේ අලංකාරය</b></span> 
     </div> 
     <div class="p"> <span class="content"> </span><span class="verse v1" data-usfm="PSA.133.1"><span class="label">1</span><span class="content">සහෝදරයන් මෙන් එක් ව විසීම කෙතරම් ප්‍රියංකර ද?</span></span> 
     </div> 
     <div class="q2"> <span class="verse v1" data-usfm="PSA.133.1"><span class="content">කෙතරම් යහපත් ද?</span></span> 
     </div> 
     <div class="q"> <span class="verse v1" data-usfm="PSA.133.1"><span class="content"> </span></span><span class="verse v2" data-usfm="PSA.133.2"><span class="label">2</span><span class="content">එය, ආරොන්ගේ හිස පිට වත් කරන ලද, ඔහුගේ රැවුල දිගේ කර පටිය දක්වා ගලා ගිය අනගි තෙලක් මෙන් පැතිර යන්නෙකි.</span></span> 
     </div> 
     <div class="q"> <span class="verse v2" data-usfm="PSA.133.2"><span class="content"> </span></span><span class="verse v3" data-usfm="PSA.133.3"><span class="label">3</span><span class="content">එය, සියොන් ගිර මත වැටෙන හෙර්මොන් කන්දේ පිනි හා සමාන ය.</span></span> 
     </div> 
     <div class="q2"> <span class="verse v3" data-usfm="PSA.133.3"><span class="content">මන්ද, සමිඳාණෝ ඊට ආශීර්වාද කරන සේක.</span></span> 
     </div> 
     <div class="q2"> <span class="verse v3" data-usfm="PSA.133.3"><span class="content">එනම්, සදාකාල ජීවනය ඊට දානය කළ සේක.</span></span> 
     </div> 
    </div> 
   </div> 
  </div>
 </body>
</html>