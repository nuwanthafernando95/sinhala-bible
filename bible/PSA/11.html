<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch11" data-usfm="PSA.11">  
     <div class="s1"> <span class="heading"><b>සමිඳුන් කෙරේ තිරසර බැති පෙම</b></span> 
     </div> 
     <div class="cd"> <span class="heading"><b>දාවිත්ගේ ගීතයකි.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.11.1"><span class="label">1</span><span class="content">හිමි තුමන් වෙත රැකවරණය මට ඇත.</span></span> 
     </div> 
     <div class="q2"> <span class="verse v1" data-usfm="PSA.11.1"><span class="content">එබැවින්, “පක්ෂියෙකු මෙන් කඳු යායට පියාඹන්නැ”යි ඔබ මට කියන්නේ කුමට ද?</span></span> 
     </div> 
     <div class="q"> <span class="verse v1" data-usfm="PSA.11.1"><span class="content"> </span></span><span class="verse v2" data-usfm="PSA.11.2"><span class="label">2</span><span class="content">අන්න බලන්න, නපුරු දනෝ දුන්න තැත්කවති;</span></span> 
     </div> 
     <div class="q2"> <span class="verse v2" data-usfm="PSA.11.2"><span class="content">අඳුරේ සිට සුදනන් හට විදින පිණිස ඊතල දුනු දියෙහි යොදති.</span></span> 
     </div> 
     <div class="q"> <span class="verse v2" data-usfm="PSA.11.2"><span class="content"> </span></span><span class="verse v3" data-usfm="PSA.11.3"><span class="label">3</span><span class="content">පදනම් දෙදරා බිඳ වැටුණොත් දැහැමි අයට කර ගත හැකි දෙයක් වේ ද?</span></span> 
     </div> 
     <div class="q"> <span class="verse v3" data-usfm="PSA.11.3"><span class="content"> </span></span><span class="verse v4" data-usfm="PSA.11.4"><span class="label">4</span><span class="content">හිමි තුමාණෝ සිය ශුද්ධ මැදුරේ වැඩ වසන සේක.</span></span> 
     </div> 
     <div class="q2"> <span class="verse v4" data-usfm="PSA.11.4"><span class="content">එතුමාණන්ගේ සිහසුන සගලොවෙහි ය.</span></span> 
     </div> 
     <div class="q2"> <span class="verse v4" data-usfm="PSA.11.4"><span class="content">හිමි තුමාණෝ සියැසින් ලෝ සත විමසා බලන සේක.</span></span> 
     </div> 
     <div class="q"> <span class="verse v4" data-usfm="PSA.11.4"><span class="content"> </span></span><span class="verse v5" data-usfm="PSA.11.5"><span class="label">5</span><span class="content">සමිඳාණෝ සුදනන් හා දුදනන් හැම විමසා බලන සේක;</span></span> 
     </div> 
     <div class="q2"> <span class="verse v5" data-usfm="PSA.11.5"><span class="content">එතුමාණෝ සැහැසිකම් කරන්නාට වෙර බඳින සේක;</span></span> 
     </div> 
     <div class="q"> <span class="verse v5" data-usfm="PSA.11.5"><span class="content"> </span></span><span class="verse v6" data-usfm="PSA.11.6"><span class="label">6</span><span class="content">දුදනන් මත ගිනි පුපුරු වස්වන සේක;</span></span> 
     </div> 
     <div class="q2"> <span class="verse v6" data-usfm="PSA.11.6"><span class="content">ගෙන්දගම් දවා පුළුස්සන සුළඟ ද ඔවුන් හිස පිටට එවන සේක.</span></span> 
     </div> 
     <div class="q"> <span class="verse v6" data-usfm="PSA.11.6"><span class="content"> </span></span><span class="verse v7" data-usfm="PSA.11.7"><span class="label">7</span><span class="content">හිමි තුමාණෝ දැහැමි ය, ගුණ දහමට ප්‍රිය ඇත්තෙකි.</span></span> 
     </div> 
     <div class="q2"> <span class="verse v7" data-usfm="PSA.11.7"><span class="content">දැහැමි අය එතුමන්ගේ මුහුණ දකින්නෝ ය.</span></span> 
     </div> 
    </div> 
   </div> 
  </div>
 </body>
</html>