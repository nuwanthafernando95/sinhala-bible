<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch142" data-usfm="PSA.142">  
     <div class="s1"> <span class="heading"><b>දැඩි අනතුරක දී කන්නලව්ව</b></span> 
     </div> 
     <div class="cd"> <span class="heading"><b>ගුහාවේ තමාගේ සිටීම ගැන දාවිත්ගේ අනුශාසනා යාච්ඤාවකි.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.142.1"><span class="label">1</span><span class="content"> </span><span class="content">මම හඬ නඟා සමිඳුන්ට මොරගසමි.</span></span> 
     </div> 
     <div class="q2"> <span class="verse v1" data-usfm="PSA.142.1"><span class="content">මම ශබ්ද නඟා සමිඳුන්ට කන්නලව් කරමි;</span></span> 
     </div> 
     <div class="q"> <span class="verse v1" data-usfm="PSA.142.1"><span class="content"> </span></span><span class="verse v2" data-usfm="PSA.142.2"><span class="label">2</span><span class="content">මාගේ දුක් ගැනවිලි එතුමන් ඉදිරියෙහි තබමි.</span></span> 
     </div> 
     <div class="q2"> <span class="verse v2" data-usfm="PSA.142.2"><span class="content">එතුමන් ඉදිරියෙහි මාගේ දුක් කරදර කියා සිටිමි.</span></span> 
     </div> 
     <div class="q"> <span class="verse v2" data-usfm="PSA.142.2"><span class="content"> </span></span><span class="verse v3" data-usfm="PSA.142.3"><span class="label">3</span><span class="content">මාගේ සිත මා තුළ මලානික වූ කල මා යන මඟ ඔබ දන්න සේක.</span></span> 
     </div> 
     <div class="q2"> <span class="verse v3" data-usfm="PSA.142.3"><span class="content">මා යන මඟෙහි ඔව්හු මට මලපතක් තැබුවෝ ය.</span></span> 
     </div> 
     <div class="q"> <span class="verse v3" data-usfm="PSA.142.3"><span class="content"> </span></span><span class="verse v4" data-usfm="PSA.142.4"><span class="label">4</span><span class="content">මම ඇස් යොමා දකුණු දෙස බැලුවෙමි.</span></span> 
     </div> 
     <div class="q2"> <span class="verse v4" data-usfm="PSA.142.4"><span class="content">මා ළඟ මිතුරෙකු නැති බව මට පෙනිණි.</span></span> 
     </div> 
     <div class="q2"> <span class="verse v4" data-usfm="PSA.142.4"><span class="content">මා ආරක්ෂා කරන්න කිසිවෙක් නැත.</span></span> 
     </div> 
     <div class="q2"> <span class="verse v4" data-usfm="PSA.142.4"><span class="content">කිසිවෙක් මා ගැන සලකන්නේ නැත.</span></span> 
     </div> 
     <div class="q"> <span class="verse v4" data-usfm="PSA.142.4"><span class="content"> </span></span><span class="verse v5" data-usfm="PSA.142.5"><span class="label">5</span><span class="content">සමිඳුනි, මම ඔබට මොරගැසීමි:</span></span> 
     </div> 
     <div class="q2"> <span class="verse v5" data-usfm="PSA.142.5"><span class="content">ඔබ මාගේ රක්ෂා ස්ථානය වන සේක.</span></span> 
     </div> 
     <div class="q2"> <span class="verse v5" data-usfm="PSA.142.5"><span class="content">මේ ජීවිතේ දී මාගේ උරුමය ඔබ පමණක් ය.</span></span> 
     </div> 
     <div class="q"> <span class="verse v5" data-usfm="PSA.142.5"><span class="content"> </span></span><span class="verse v6" data-usfm="PSA.142.6"><span class="label">6</span><span class="content">මාගේ මොරගැසීමට කන් දුන මැනව.</span></span> 
     </div> 
     <div class="q2"> <span class="verse v6" data-usfm="PSA.142.6"><span class="content">මම දුක් සයුරේ කිඳා ගොස් සිටිමි.</span></span> 
     </div> 
     <div class="q2"> <span class="verse v6" data-usfm="PSA.142.6"><span class="content">මට පීඩා කරන්නන්ගෙන් මා ගැළෙවුව මැනව.</span></span> 
     </div> 
     <div class="q2"> <span class="verse v6" data-usfm="PSA.142.6"><span class="content">මන්ද, ඔව්හු මට වඩා බලවත් ය.</span></span> 
     </div> 
     <div class="q"> <span class="verse v6" data-usfm="PSA.142.6"><span class="content"> </span></span><span class="verse v7" data-usfm="PSA.142.7"><span class="label">7</span><span class="content">දුක් නමැති දඟ ගෙයින් මා මිදුව මැනව.</span></span> 
     </div> 
     <div class="q2"> <span class="verse v7" data-usfm="PSA.142.7"><span class="content">ඔබ මට යහපත කළ නිසා මම ඔබේ සැදැහැවතුන්ගේ සභාවෙහි ඔබට තුති පුදන්නෙමි.</span></span> 
     </div> 
    </div> 
   </div> 
  </div>
 </body>
</html>