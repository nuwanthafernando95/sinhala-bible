<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch121" data-usfm="PSA.121">  
     <div class="s1"> <span class="heading"><b>අපේ එක ම පිහිට</b></span> 
     </div> 
     <div class="p"> <span class="content"> </span><span class="verse v1" data-usfm="PSA.121.1"><span class="label">1</span><span class="content">කඳු දෙසට මාගේ ඇස් ඔසවන්නෙමි.</span></span> 
     </div> 
     <div class="q2"> <span class="verse v1" data-usfm="PSA.121.1"><span class="content">මට පිහිට ලැබෙන්නේ කොතැනින් ද?</span></span> 
     </div> 
     <div class="q"> <span class="verse v1" data-usfm="PSA.121.1"><span class="content"> </span></span><span class="verse v2" data-usfm="PSA.121.2"><span class="label">2</span><span class="content">මට පිහිට ලැබෙන්නේ සමිඳාණන්ගෙන් ම ය.</span></span> 
     </div> 
     <div class="q2"> <span class="verse v2" data-usfm="PSA.121.2"><span class="content">අහස පොළොව මැවූ සමිඳාණන්ගෙන් ම ය.</span></span> 
     </div> 
     <div class="q"> <span class="verse v2" data-usfm="PSA.121.2"><span class="content"> </span></span><span class="verse v3" data-usfm="PSA.121.3"><span class="label">3</span><span class="content">එතුමාණෝ ඔබ පය පැකිළෙන්නට ඉඩ නොදෙන සේක.</span></span> 
     </div> 
     <div class="q2"> <span class="verse v3" data-usfm="PSA.121.3"><span class="content">අවදි ව සිටිමින් ඔබ නිතින් රැක බලාගන්න සේක.</span></span> 
     </div> 
     <div class="q"> <span class="verse v3" data-usfm="PSA.121.3"><span class="content"> </span></span><span class="verse v4" data-usfm="PSA.121.4"><span class="label">4</span><span class="content">ඉශ්රායෙල් ජාතියේ රැකවරණයාණන් හට නිදි බරවීමක් වත්, නිදාගැනීමක් වත් නැත්තේ ය.</span></span> 
     </div> 
     <div class="q"> <span class="verse v4" data-usfm="PSA.121.4"><span class="content"> </span></span><span class="verse v5" data-usfm="PSA.121.5"><span class="label">5</span><span class="content">සමිඳාණෝ ඔබ රක්නා උත්තමයාණෝ ය.</span></span> 
     </div> 
     <div class="q2"> <span class="verse v5" data-usfm="PSA.121.5"><span class="content">සමිඳාණෝ ඔබ දකුණත සිට ඔබට රැකවරණය දෙන සේක.</span></span> 
     </div> 
     <div class="q"> <span class="verse v5" data-usfm="PSA.121.5"><span class="content"> </span></span><span class="verse v6" data-usfm="PSA.121.6"><span class="label">6</span><span class="content">දවාලේ හිරු ඔබට පීඩා නොකරන්නේ ය.</span></span> 
     </div> 
     <div class="q2"> <span class="verse v6" data-usfm="PSA.121.6"><span class="content">රාත්‍රියේ සඳ ඔබට පීඩා නොකරන්නේ ය.</span></span> 
     </div> 
     <div class="q"> <span class="verse v6" data-usfm="PSA.121.6"><span class="content"> </span></span><span class="verse v7" data-usfm="PSA.121.7"><span class="label">7</span><span class="content">සමිඳාණෝ සියලු නපුරෙන් ඔබ රැකගන්න සේක;</span></span> 
     </div> 
     <div class="q2"> <span class="verse v7" data-usfm="PSA.121.7"><span class="content">ඔබේ ජීවිතය රැකවල් කරන සේක.</span></span> 
     </div> 
     <div class="q"> <span class="verse v7" data-usfm="PSA.121.7"><span class="content"> </span></span><span class="verse v8" data-usfm="PSA.121.8"><span class="label">8</span><span class="content">මෙතැන් සිට සදාකාලයෙන් සදාකාලයට සමිඳාණෝ, ඔබේ යාම ඊම ආරක්ෂා කරන සේක.</span></span> 
     </div> 
    </div> 
   </div> 
  </div>
 </body>
</html>