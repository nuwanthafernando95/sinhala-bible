<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch2" data-usfm="PSA.2">  
     <div class="s1"> <span class="heading"><b>මෞලි මංගල ගීයක්</b></span> 
     </div> 
     <div class="p"> <span class="content"> </span><span class="verse v1" data-usfm="PSA.2.1"><span class="label">1</span><span class="content"> </span><span class="content">ජාතීන් විප්ලවයට සැරසෙනුයේ මන් ද?</span></span> 
     </div> 
     <div class="q2"> <span class="verse v1" data-usfm="PSA.2.1"><span class="content">ජනතාවන් නිස්සාර කුමන්ත්‍රණ කරනුයේ මන් ද?</span></span> 
     </div> 
     <div class="q"> <span class="verse v1" data-usfm="PSA.2.1"><span class="content"> </span></span><span class="verse v2" data-usfm="PSA.2.2"><span class="label">2</span><span class="content">සමිඳාණන්ට ද එතුමන්ගෙන් අබිසෙස් ලත් නිරිඳාණන්ට ද මහීපාලයෝ විරෝධී ව නැඟිට සිටින්නෝ ය;</span></span> 
     </div> 
     <div class="q2"> <span class="verse v2" data-usfm="PSA.2.2"><span class="content">අධිපතිවරු එක් රැස් වී උපා යොදන්නෝ ය.</span></span> 
     </div> 
     <div class="q"> <span class="verse v2" data-usfm="PSA.2.2"><span class="content"> </span></span><span class="verse v3" data-usfm="PSA.2.3"><span class="label">3</span><span class="content">අප හිර කර ඇති විලංගු බිඳදමමින්, යදම් කඩාදමමින් ‘අපි නිදහස ලබමු’යි ඔව්හු පවසන්නෝ ය.</span></span> 
     </div> 
     <div class="q"> <span class="verse v3" data-usfm="PSA.2.3"><span class="content"> </span></span><span class="verse v4" data-usfm="PSA.2.4"><span class="label">4</span><span class="content">සගලොව සිහසුන් අරා වැඩ සිටින උත්තමයාණෝ සිනාසෙන සේක.</span></span> 
     </div> 
     <div class="q"> <span class="verse v4" data-usfm="PSA.2.4"><span class="content"> </span></span><span class="verse v5" data-usfm="PSA.2.5"><span class="label">5</span><span class="content">සමිඳාණෝ ඔවුන් හට පරිහාස කරන සේක;</span></span> 
     </div> 
     <div class="q2"> <span class="verse v5" data-usfm="PSA.2.5"><span class="content">එකල උන් වහන්සේ කෝපයෙන් ඔවුන්ට තරවටු කරන සේක;</span></span> 
     </div> 
     <div class="q2"> <span class="verse v5" data-usfm="PSA.2.5"><span class="content">උදහසින් ඔවුන්ට තර්ජන කරන සේක.</span></span> 
     </div> 
     <div class="q"> <span class="verse v5" data-usfm="PSA.2.5"><span class="content"> </span></span><span class="verse v6" data-usfm="PSA.2.6"><span class="label">6</span><span class="content">මාගේ ශුද්ධ සියොන් ගිර මත්තෙහි මා රජිඳු හට කිරුළු පළඳවා රජකම දුන්නෙමි.</span></span> 
     </div> 
     <div class="q"> <span class="verse v6" data-usfm="PSA.2.6"><span class="content"> </span></span><span class="verse v7" data-usfm="PSA.2.7"><span class="label">7</span><span class="content"> </span><span class="content">මම මේ දේව නියෝගය ප්‍රකාශ කරන්නෙමි;</span></span> 
     </div> 
     <div class="q2"> <span class="verse v7" data-usfm="PSA.2.7"><span class="content">එතුමාණෝ මට කතා කොට, “නුඹ මාගේ පුත් කුමරු ය, අද මම ඔබේ පිය රජ වූයෙමි.</span></span> 
     </div> 
     <div class="q"> <span class="verse v7" data-usfm="PSA.2.7"><span class="content"> </span></span><span class="verse v8" data-usfm="PSA.2.8"><span class="label">8</span><span class="content">නුඹ කැමැති දෙයක් මාගෙන් අයැදින්න.</span></span> 
     </div> 
     <div class="q2"> <span class="verse v8" data-usfm="PSA.2.8"><span class="content">සකල ජාතීහු නුඹ උරුමය වන්නෝ ය;</span></span> 
     </div> 
     <div class="q2"> <span class="verse v8" data-usfm="PSA.2.8"><span class="content">මුළු මහ පොළොව ද නුඹ සන්තක වන්නේ ය.</span></span> 
     </div> 
     <div class="q"> <span class="verse v8" data-usfm="PSA.2.8"><span class="content"> </span></span><span class="verse v9" data-usfm="PSA.2.9"><span class="label">9</span><span class="content"> </span><span class="content">නුඹ දරදඬු පාලනයකින් ඔවුන් සිඳබිඳ, මැටි බඳුනක් සේ සුණු විසුණු කර ඇතැ”යි වදාරන සේක.</span></span> 
     </div> 
     <div class="q"> <span class="verse v9" data-usfm="PSA.2.9"><span class="content"> </span></span><span class="verse v10" data-usfm="PSA.2.10"><span class="label">10</span><span class="content">රජවරුනි!</span></span> 
     </div> 
     <div class="q2"> <span class="verse v10" data-usfm="PSA.2.10"><span class="content">ඒ නිසා සිහි පරීක්ෂාකාරී ව සිටින්න.</span></span> 
     </div> 
     <div class="q2"> <span class="verse v10" data-usfm="PSA.2.10"><span class="content">භූපතිවරුනි!</span></span> 
     </div> 
     <div class="q2"> <span class="verse v10" data-usfm="PSA.2.10"><span class="content">මෙයින් ගුරුකම් සිතට ගන්න.</span></span> 
     </div> 
     <div class="q"> <span class="verse v10" data-usfm="PSA.2.10"><span class="content"> </span></span><span class="verse v11" data-usfm="PSA.2.11"><span class="label">11</span><span class="content">සමිඳුන් හට ගරුබියෙන් සේවය කරන්න;</span></span> 
     </div> 
     <div class="q"> <span class="verse v11" data-usfm="PSA.2.11"><span class="content"> </span></span><span class="verse v12" data-usfm="PSA.2.12"><span class="label">12</span><span class="content">බියෙන් ඇලළෙමින්, රජිඳුන් පා සිඹගන්න.</span></span> 
     </div> 
     <div class="q2"> <span class="verse v12" data-usfm="PSA.2.12"><span class="content">නැතහොත් එතුමාණන් උදහසින් විගසින් ඔබ වැනසෙනු ඇත.</span></span> 
     </div> 
     <div class="q2"> <span class="verse v12" data-usfm="PSA.2.12"><span class="content">මන්ද, එතුමන් උදහස වහා ඇවිලෙන්නේ ය.</span></span> 
     </div> 
     <div class="q2"> <span class="verse v12" data-usfm="PSA.2.12"><span class="content">සමිඳුන් සරණ සොයා යන සියල්ලෝ ආසිරි ලබන්නෝ ය.</span></span> 
     </div> 
    </div> 
   </div> 
  </div>
 </body>
</html>