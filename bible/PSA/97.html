<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch97" data-usfm="PSA.97">  
     <div class="s1"> <span class="heading"><b>සමිඳුන්ගේ රාජ බලය</b></span> 
     </div> 
     <div class="p"> <span class="content"> </span><span class="verse v1" data-usfm="PSA.97.1"><span class="label">1</span><span class="content">සමිඳාණෝ රජකම් කරන සේක, මිහිතලය ප්‍රීති වේ වා!</span></span> 
     </div> 
     <div class="q2"> <span class="verse v1" data-usfm="PSA.97.1"><span class="content">දිවයින් සියල්ල ප්‍රීති ප්‍රමෝද වේ වා!</span></span> 
     </div> 
     <div class="q"> <span class="verse v1" data-usfm="PSA.97.1"><span class="content"> </span></span><span class="verse v2" data-usfm="PSA.97.2"><span class="label">2</span><span class="content">වලාකුළු සහ අඳුර එතුමන් වට කර සිටින්නේ ය.</span></span> 
     </div> 
     <div class="q2"> <span class="verse v2" data-usfm="PSA.97.2"><span class="content">දැහැමිකම සහ යුක්තිය එතුමන්ගේ සිහසුනේ පදනම් ය.</span></span> 
     </div> 
     <div class="q"> <span class="verse v2" data-usfm="PSA.97.2"><span class="content"> </span></span><span class="verse v3" data-usfm="PSA.97.3"><span class="label">3</span><span class="content">එතුමාණන් පෙරටුවෙන් ගින්නක් යන්නේ ය;</span></span> 
     </div> 
     <div class="q2"> <span class="verse v3" data-usfm="PSA.97.3"><span class="content">එය එතුමන් සිසාරා සිටින සතුරන් දවාලන්නේ ය.</span></span> 
     </div> 
     <div class="q"> <span class="verse v3" data-usfm="PSA.97.3"><span class="content"> </span></span><span class="verse v4" data-usfm="PSA.97.4"><span class="label">4</span><span class="content">එතුමන්ගේ විදුලිසැර කෙටීම ලෝකයට ආලෝකය දෙයි;</span></span> 
     </div> 
     <div class="q2"> <span class="verse v4" data-usfm="PSA.97.4"><span class="content">පොළොව එය දැක කම්පා වෙයි.</span></span> 
     </div> 
     <div class="q"> <span class="verse v4" data-usfm="PSA.97.4"><span class="content"> </span></span><span class="verse v5" data-usfm="PSA.97.5"><span class="label">5</span><span class="content">කඳු හෙල් සමිඳාණන් දැක ඉටි මෙන් උණු වන්නේ ය;</span></span> 
     </div> 
     <div class="q2"> <span class="verse v5" data-usfm="PSA.97.5"><span class="content">මුළු මිහිතලය ද සමිඳුන් දැක එසේ වන්නේ ය.</span></span> 
     </div> 
     <div class="q"> <span class="verse v5" data-usfm="PSA.97.5"><span class="content"> </span></span><span class="verse v6" data-usfm="PSA.97.6"><span class="label">6</span><span class="content">දෙව්ලොව එතුමන්ගේ සාධාරණකම ප්‍රකාශ කරන්නේ ය;</span></span> 
     </div> 
     <div class="q2"> <span class="verse v6" data-usfm="PSA.97.6"><span class="content">සකල ජනතාවෝ එතුමන්ගේ මහිමය නරඹන්නෝ ය.</span></span> 
     </div> 
     <div class="q"> <span class="verse v6" data-usfm="PSA.97.6"><span class="content"> </span></span><span class="verse v7" data-usfm="PSA.97.7"><span class="label">7</span><span class="content">රූප වඳින්නෝ ද පිළිම ගැන පාරට්ටු කරන්නෝ ද ලජ්ජා වෙත් වා!</span></span> 
     </div> 
     <div class="q2"> <span class="verse v7" data-usfm="PSA.97.7"><span class="content">සියලු දෙවි දේවතාවෝ දෙවිඳුන්ට හිස නමත් වා!</span></span> 
     </div> 
     <div class="q"> <span class="verse v7" data-usfm="PSA.97.7"><span class="content"> </span></span><span class="verse v8" data-usfm="PSA.97.8"><span class="label">8</span><span class="content">සියොන් කන්ද ඊට සවන් දී තුටින් ඉපිලේ වා!</span></span> 
     </div> 
     <div class="q2"> <span class="verse v8" data-usfm="PSA.97.8"><span class="content">සමිඳුනි, ඔබේ දේව පරිපාලනය නිසා ජුදාහි නගර සතුටු වේ වා!</span></span> 
     </div> 
     <div class="q"> <span class="verse v8" data-usfm="PSA.97.8"><span class="content"> </span></span><span class="verse v9" data-usfm="PSA.97.9"><span class="label">9</span><span class="content">සව් බලැති දෙවි සමිඳුනි, ඔබ මුළු පොළෝ තලයට ශ්‍රේෂ්ඨ වන සේක;</span></span> 
     </div> 
     <div class="q2"> <span class="verse v9" data-usfm="PSA.97.9"><span class="content">සියලු දෙවි දේවතාවන්ට වඩා ඔබ උතුම් වන සේක.</span></span> 
     </div> 
     <div class="q"> <span class="verse v9" data-usfm="PSA.97.9"><span class="content"> </span></span><span class="verse v10" data-usfm="PSA.97.10"><span class="label">10</span><span class="content">සමිඳුනි, ඔබ නපුරට වෛර කරන්නන්ට ප්‍රේම කරන සේක;</span></span> 
     </div> 
     <div class="q2"> <span class="verse v10" data-usfm="PSA.97.10"><span class="content">ඔබට ගැති වූවන්ගේ ජීවිත ඔබ ආරක්ෂා කරන සේක;</span></span> 
     </div> 
     <div class="q2"> <span class="verse v10" data-usfm="PSA.97.10"><span class="content">දුෂ්ටයාගේ බලයෙන් ඔබ ඔවුන් මුදාලන සේක.</span></span> 
     </div> 
     <div class="q"> <span class="verse v10" data-usfm="PSA.97.10"><span class="content"> </span></span><span class="verse v11" data-usfm="PSA.97.11"><span class="label">11</span><span class="content">දැහැමියන් මත එළිය බබළයි;</span></span> 
     </div> 
     <div class="q2"> <span class="verse v11" data-usfm="PSA.97.11"><span class="content">යහපත් අය මත සතුට දිළිසෙයි.</span></span> 
     </div> 
     <div class="q"> <span class="verse v11" data-usfm="PSA.97.11"><span class="content"> </span></span><span class="verse v12" data-usfm="PSA.97.12"><span class="label">12</span><span class="content">සැදැහැවතුනි, සමිඳුන් තුළ ප්‍රීති ප්‍රමෝද වෙත් වා!</span></span> 
     </div> 
     <div class="q2"> <span class="verse v12" data-usfm="PSA.97.12"><span class="content">එතුමන්ගේ සුවිශුද්ධ භාවය සිහි කොට එතුමන්ට ප්‍රශංසා කරත් වා!</span></span> 
     </div> 
    </div> 
   </div> 
  </div>
 </body>
</html>