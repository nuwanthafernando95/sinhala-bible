<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch99" data-usfm="PSA.99">  
     <div class="s1"> <span class="heading"><b>ශ්‍රේෂ්ඨ දෙවි රජාණෝ</b></span> 
     </div> 
     <div class="p"> <span class="content"> </span><span class="verse v1" data-usfm="PSA.99.1"><span class="label">1</span><span class="content"> </span><span class="content">සමිඳාණෝ රජකම් කරන සේක.</span></span> 
     </div> 
     <div class="q2"> <span class="verse v1" data-usfm="PSA.99.1"><span class="content">විජාතීහු බියෙන් කැළෙඹන්නෝ ය.</span></span> 
     </div> 
     <div class="q2"> <span class="verse v1" data-usfm="PSA.99.1"><span class="content">එතුමාණෝ කෙරුබ්වරුන්ට ඉහළින් සිහසුන් අරා වැඩ සිටින සේක.</span></span> 
     </div> 
     <div class="q2"> <span class="verse v1" data-usfm="PSA.99.1"><span class="content">මිහිතලය කම්පා වන්නේ ය.</span></span> 
     </div> 
     <div class="q"> <span class="verse v1" data-usfm="PSA.99.1"><span class="content"> </span></span><span class="verse v2" data-usfm="PSA.99.2"><span class="label">2</span><span class="content">සමිඳාණෝ සියොන් කන්දෙහි උතුම් වන සේක;</span></span> 
     </div> 
     <div class="q2"> <span class="verse v2" data-usfm="PSA.99.2"><span class="content">සියලු ජාතීන්ට ඉහළින් වැජඹෙන සේක.</span></span> 
     </div> 
     <div class="q"> <span class="verse v2" data-usfm="PSA.99.2"><span class="content"> </span></span><span class="verse v3" data-usfm="PSA.99.3"><span class="label">3</span><span class="content">අති උතුම් තෙද බලැති එතුමන්ගේ නාමය සියල්ලෝ පසසන්නෝ ය.</span></span> 
     </div> 
     <div class="q2"> <span class="verse v3" data-usfm="PSA.99.3"><span class="content">එතුමාණෝ සුවිශුද්ධ වන සේක.</span></span> 
     </div> 
     <div class="q"> <span class="verse v3" data-usfm="PSA.99.3"><span class="content"> </span></span><span class="verse v4" data-usfm="PSA.99.4"><span class="label">4</span><span class="content">අති බලසම්පන්න රජාණන් වහන්ස, ඔබ යුක්තියට ප්‍රේම කරන සේක, ඔබ ඉශ්රායෙල්හි සාධාරණකම පිහිටෙවු සේක;</span></span> 
     </div> 
     <div class="q2"> <span class="verse v4" data-usfm="PSA.99.4"><span class="content">ඔබ දැහැමිකම සහ යුක්තිය ඉටු කළ සේක.</span></span> 
     </div> 
     <div class="q"> <span class="verse v4" data-usfm="PSA.99.4"><span class="content"> </span></span><span class="verse v5" data-usfm="PSA.99.5"><span class="label">5</span><span class="content">අපේ දෙවි සමිඳුන් උසස් කොට පසසන්න;</span></span> 
     </div> 
     <div class="q2"> <span class="verse v5" data-usfm="PSA.99.5"><span class="content">එතුමන්ගේ පාපුටුව ළඟ වැඳ වැටෙන්න;</span></span> 
     </div> 
     <div class="q2"> <span class="verse v5" data-usfm="PSA.99.5"><span class="content">එතුමාණෝ සුවිශුද්ධ වන සේක.</span></span> 
     </div> 
     <div class="q"> <span class="verse v5" data-usfm="PSA.99.5"><span class="content"> </span></span><span class="verse v6" data-usfm="PSA.99.6"><span class="label">6</span><span class="content">එතුමන්ගේ පූජකවරුන් අතර මෝසෙස් ද ආරොන් ද වූ හ.</span></span> 
     </div> 
     <div class="q2"> <span class="verse v6" data-usfm="PSA.99.6"><span class="content">එතුමන්ගේ නාමය අයැදි අය අතර සාමුවෙල් ද විය.</span></span> 
     </div> 
     <div class="q2"> <span class="verse v6" data-usfm="PSA.99.6"><span class="content">ඔවුන් සමිඳුන් අයැදි විට එතුමාණෝ පිළිතුරු දුන් සේක.</span></span> 
     </div> 
     <div class="q"> <span class="verse v6" data-usfm="PSA.99.6"><span class="content"> </span></span><span class="verse v7" data-usfm="PSA.99.7"><span class="label">7</span><span class="content"> </span><span class="content">වලා ටැඹෙන් එතුමාණෝ ඔවුන්ට කතා කළ සේක.</span></span> 
     </div> 
     <div class="q2"> <span class="verse v7" data-usfm="PSA.99.7"><span class="content">එතුමන් ඔවුන්ට දුන් අණපණත් ද නීති ද ඔව්හු ඉටු කළෝ ය.</span></span> 
     </div> 
     <div class="q"> <span class="verse v7" data-usfm="PSA.99.7"><span class="content"> </span></span><span class="verse v8" data-usfm="PSA.99.8"><span class="label">8</span><span class="content">අපේ දෙවි සමිඳුනි, ඔබ ම ඔවුන්ට පිළිතුරු දෙන සේක.</span></span> 
     </div> 
     <div class="q2"> <span class="verse v8" data-usfm="PSA.99.8"><span class="content">ඔබ ඔවුන්ට දැඩි ලෙස දඬුවම් දුන් නමුත්, කමා කරන දෙවිඳුන් ඔබ බව ඔවුන්ට පෙන්වූ සේක.</span></span> 
     </div> 
     <div class="q"> <span class="verse v8" data-usfm="PSA.99.8"><span class="content"> </span></span><span class="verse v9" data-usfm="PSA.99.9"><span class="label">9</span><span class="content">අපේ දෙවි සමිඳුන් පසසන්න, එතුමන්ගේ ශුද්ධ කන්ද ළඟ වැඳ වැටෙන්න.</span></span> 
     </div> 
     <div class="q2"> <span class="verse v9" data-usfm="PSA.99.9"><span class="content">අපේ දෙවි සමිඳාණෝ සුවිශුද්ධ ය.</span></span> 
     </div> 
    </div> 
   </div> 
  </div>
 </body>
</html>