<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch43" data-usfm="PSA.43">  
     <div class="s1"> <span class="heading"><b>මවු බිමෙන් ඈත් වූවෙකුගේ පැතුම</b></span> 
     </div> 
     <div class="r"> <span class="heading"><b>(</b></span><span class="heading"><b>ගීතා 42</b></span><span class="heading"><b>)</b></span> 
     </div> 
     <div class="p"> <span class="content"> </span><span class="verse v1" data-usfm="PSA.43.1"><span class="label">1</span><span class="content">දෙවිඳුනි, අභක්තික සෙනඟට එරෙහි ව, මා වෙනුවෙන් කරුණු කියා මා නිදහස් කළ මැනව.</span></span> 
     </div> 
     <div class="q2"> <span class="verse v1" data-usfm="PSA.43.1"><span class="content">කපටි, අසාධාරණ මිනිසුන්ගෙන් මා මුදාගත මැනව.</span></span> 
     </div> 
     <div class="q"> <span class="verse v1" data-usfm="PSA.43.1"><span class="content"> </span></span><span class="verse v2" data-usfm="PSA.43.2"><span class="label">2</span><span class="content">මාගේ ආරක්ෂාකරු ඔබ ය;</span></span> 
     </div> 
     <div class="q2"> <span class="verse v2" data-usfm="PSA.43.2"><span class="content">මා අත් හැරියේ මන් ද?</span></span> 
     </div> 
     <div class="q2"> <span class="verse v2" data-usfm="PSA.43.2"><span class="content">සතුරාගෙන් පීඩා විඳ විලාප කීමට මට ඉඩ හැරියේ මන් ද?</span></span> 
     </div> 
     <div class="q"> <span class="verse v2" data-usfm="PSA.43.2"><span class="content"> </span></span><span class="verse v3" data-usfm="PSA.43.3"><span class="label">3</span><span class="content">ඔබේ ආලෝකය හා සත්‍යය මට දුන මැනව;</span></span> 
     </div> 
     <div class="q2"> <span class="verse v3" data-usfm="PSA.43.3"><span class="content">ඒවායින් මට මඟපෙන්වීම ලැබී, ඔබේ ශුද්ධ සියොන් පව්වට ආපසු ගොස්, ඔබේ වාසභවනය වන දෙව් මැදුරට පිවිසීමට මට ලැබේවා.</span></span> 
     </div> 
     <div class="q"> <span class="verse v3" data-usfm="PSA.43.3"><span class="content"> </span></span><span class="verse v4" data-usfm="PSA.43.4"><span class="label">4</span><span class="content">දෙවියෙනි, මාගේ දෙවියෙනි, එවිට මම දිව්‍ය පූජාසනය වෙත, මාගේ පස්වණක් ප්‍රීතිය වන දෙවිඳුන් වෙත ගොස් වීණා වාදනයෙන් ඔබ පසසන්නෙමි.</span></span> 
     </div> 
     <div class="q"> <span class="verse v4" data-usfm="PSA.43.4"><span class="content"> </span></span><span class="verse v5" data-usfm="PSA.43.5"><span class="label">5</span><span class="content">ඇයි මා මෙසේ දුක් සයුරේ කිමිදෙන්නේ?</span></span> 
     </div> 
     <div class="q2"> <span class="verse v5" data-usfm="PSA.43.5"><span class="content">ඇයි මා මෙසේ කෙඳිරිගාමින් ළතවන්නේ?</span></span> 
     </div> 
     <div class="q2"> <span class="verse v5" data-usfm="PSA.43.5"><span class="content">දෙවි තුමන් ගැන බලා සිටිමි.</span></span> 
     </div> 
     <div class="q2"> <span class="verse v5" data-usfm="PSA.43.5"><span class="content">මාගේ දෙවිඳුන් හට, මිදුම්කරුන් හට යළිත් මෙ මම් පැසසුම් දෙමි.</span></span> 
     </div> 
    </div> 
   </div> 
  </div>
 </body>
</html>