<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch3" data-usfm="PSA.3">  
     <div class="s1"> <span class="heading"><b>පිහිට පතා අලුයම යැදුම</b></span> 
     </div> 
     <div class="cd"> <span class="heading"><b>දාවිත්ගේ ගීතයකි.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.3.1"><span class="label">1</span><span class="content"> </span><span class="content">සමිඳුනි, මට සතුරෝ ගණනින් බොහෝ වන්නෝ ය;</span></span> 
     </div> 
     <div class="q2"> <span class="verse v1" data-usfm="PSA.3.1"><span class="content">මට විරුද්ධ වන්නෝ එන්න එන්න වැඩි වන්නෝ ය.</span></span> 
     </div> 
     <div class="q"> <span class="verse v1" data-usfm="PSA.3.1"><span class="content"> </span></span><span class="verse v2" data-usfm="PSA.3.2"><span class="label">2</span><span class="content">“දෙවි පිහිටක් ඔහුට නැතැ”යි මා ගැන කියන්නෝ වැඩි වැඩියෙන් නැඟී එන්නෝ ය.</span></span> 
     </div> 
     <div class="q"> <span class="verse v2" data-usfm="PSA.3.2"><span class="content"> </span></span><span class="verse v3" data-usfm="PSA.3.3"><span class="label">3</span><span class="content">සමිඳුනි, එහෙත් ඔබ මා අවට පලිහක් වැන්න.</span></span> 
     </div> 
     <div class="q2"> <span class="verse v3" data-usfm="PSA.3.3"><span class="content">මා මහිමය ඔබ ය;</span></span> 
     </div> 
     <div class="q2"> <span class="verse v3" data-usfm="PSA.3.3"><span class="content">ඔබ මා දිරි ගන්වන සේක.</span></span> 
     </div> 
     <div class="q"> <span class="verse v3" data-usfm="PSA.3.3"><span class="content"> </span></span><span class="verse v4" data-usfm="PSA.3.4"><span class="label">4</span><span class="content">මම සමිඳුන්ට හඬ නඟා මොරගසමි;</span></span> 
     </div> 
     <div class="q2"> <span class="verse v4" data-usfm="PSA.3.4"><span class="content">එතුමාණෝ සිය ශුද්ධ කන්දේ සිට මට පිළිතුරු දෙන සේක.</span></span> 
     </div> 
     <div class="q"> <span class="verse v4" data-usfm="PSA.3.4"><span class="content"> </span></span><span class="verse v5" data-usfm="PSA.3.5"><span class="label">5</span><span class="content">මම වැදහෙව නිදාගනිමි;</span></span> 
     </div> 
     <div class="q2"> <span class="verse v5" data-usfm="PSA.3.5"><span class="content">යළි අවදි වෙමි.</span></span> 
     </div> 
     <div class="q2"> <span class="verse v5" data-usfm="PSA.3.5"><span class="content">මන්ද, සමිඳාණෝ මට රැකවරණය දෙන සේක.</span></span> 
     </div> 
     <div class="q"> <span class="verse v5" data-usfm="PSA.3.5"><span class="content"> </span></span><span class="verse v6" data-usfm="PSA.3.6"><span class="label">6</span><span class="content">දස දහසක් සතුරන් සිටියත් මා වට කොට, බිය සැක කිසිත් මාගේ සිතට නැත්තේ ය.</span></span> 
     </div> 
     <div class="q"> <span class="verse v6" data-usfm="PSA.3.6"><span class="content"> </span></span><span class="verse v7" data-usfm="PSA.3.7"><span class="label">7</span><span class="content">සමිඳුනි, වැඩිය මැනව;</span></span> 
     </div> 
     <div class="q2"> <span class="verse v7" data-usfm="PSA.3.7"><span class="content">දෙවිඳුනි, මා මුදාලුව මැනව.</span></span> 
     </div> 
     <div class="q2"> <span class="verse v7" data-usfm="PSA.3.7"><span class="content">මන්ද, ඔබ සතුරන්ගේ බල සිඳලන සේක;</span></span> 
     </div> 
     <div class="q2"> <span class="verse v7" data-usfm="PSA.3.7"><span class="content">දුදනන්ගේ දළ බිඳලන සේක.</span></span> 
     </div> 
     <div class="q"> <span class="verse v7" data-usfm="PSA.3.7"><span class="content"> </span></span><span class="verse v8" data-usfm="PSA.3.8"><span class="label">8</span><span class="content">ජය සිරි එන්නේ සමිඳුන්ගෙන් ය.</span></span> 
     </div> 
     <div class="q2"> <span class="verse v8" data-usfm="PSA.3.8"><span class="content">ආසිරි ඔබ සෙනඟ කෙරෙහි වේ වා!</span></span> 
     </div> 
    </div> 
   </div> 
  </div>
 </body>
</html>