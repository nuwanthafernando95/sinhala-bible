<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch23" data-usfm="PSA.23">  
     <div class="s1"> <span class="heading"><b>දිව්‍ය එඬේරාණෝ</b></span> 
     </div> 
     <div class="cd"> <span class="heading"><b>දාවිත්ගේ ගීතයකි.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.23.1"><span class="label">1</span><span class="content">සමිඳාණෝ මා එඬේරාණෝ ය;</span></span> 
     </div> 
     <div class="q2"> <span class="verse v1" data-usfm="PSA.23.1"><span class="content">අග හිඟ මට නොවන්නේ ය.</span></span> 
     </div> 
     <div class="q"> <span class="verse v1" data-usfm="PSA.23.1"><span class="content"> </span></span><span class="verse v2" data-usfm="PSA.23.2"><span class="label">2</span><span class="content"> </span><span class="content">එතුමාණෝ නිල් තණ බිම් මත මා සතප්වා, නිසල දිය වෙත පමුණුවා,</span></span> 
     </div> 
     <div class="q"> <span class="verse v2" data-usfm="PSA.23.2"><span class="content"> </span></span><span class="verse v3" data-usfm="PSA.23.3"><span class="label">3</span><span class="content">මා පණගන්වන සේක.</span></span> 
     </div> 
     <div class="q2"> <span class="verse v3" data-usfm="PSA.23.3"><span class="content">සිය නාමයේ මහිමය සැලසෙන ලෙස දමිටු මඟ මා ගෙන යන සේක.</span></span> 
     </div> 
     <div class="q"> <span class="verse v3" data-usfm="PSA.23.3"><span class="content"> </span></span><span class="verse v4" data-usfm="PSA.23.4"><span class="label">4</span><span class="content">මරණය වැනි ගන’ඳුරු රුදුරු නිම්නය මැදින් ගියත්, ඔබ මා සමඟ බැවින්, මට කිසි බියක් නොවන්නේ ය.</span></span> 
     </div> 
     <div class="q2"> <span class="verse v4" data-usfm="PSA.23.4"><span class="content">ඔබේ කෙවිට ද සැරයටිය ද මා නියත සැනසිල්ල වන්නේ ය.</span></span> 
     </div> 
     <div class="q"> <span class="verse v4" data-usfm="PSA.23.4"><span class="content"> </span></span><span class="verse v5" data-usfm="PSA.23.5"><span class="label">5</span><span class="content">ඔබ මාගේ සතුරන් ඉදිරියේ දී, මංගල බොජුනක් පිළියෙළ කර දී, මා සිරස තෙලින් ආලේප කරන සේක.</span></span> 
     </div> 
     <div class="q2"> <span class="verse v5" data-usfm="PSA.23.5"><span class="content">මාගේ කුසලාන උතුරා යන්නේ ය.</span></span> 
     </div> 
     <div class="q"> <span class="verse v5" data-usfm="PSA.23.5"><span class="content"> </span></span><span class="verse v6" data-usfm="PSA.23.6"><span class="label">6</span><span class="content">ඔබේ දයාව හා කරුණාව නියත ව, දිවිහිමියෙන් මා අනුව එන්නේ ය.</span></span> 
     </div> 
     <div class="q2"> <span class="verse v6" data-usfm="PSA.23.6"><span class="content">සමිඳුන්ගේ නිවාසය මාගේ සදාතන වාසය වන්නේ ය.</span></span> 
     </div> 
    </div> 
   </div> 
  </div>
 </body>
</html>