<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch114" data-usfm="PSA.114">  
     <div class="s1"> <span class="heading"><b>පාස්කු ගීයක්</b></span> 
     </div> 
     <div class="p"> <span class="content"> </span><span class="verse v1" data-usfm="PSA.114.1"><span class="label">1</span><span class="content"> </span><span class="content">ඉශ්රායෙල් සෙනඟ මිසර දේශයෙන් ද ජාකොබ්ගේ පරපුර විදේශයකින් ද නික්ම ගියෝ ය.</span></span> 
     </div> 
     <div class="q"> <span class="verse v1" data-usfm="PSA.114.1"><span class="content"> </span></span><span class="verse v2" data-usfm="PSA.114.2"><span class="label">2</span><span class="content">එවිට ජුදා දේශය සමිඳුන්ගේ ශුද්ධස්ථානය විය, ඉශ්රායෙල් දේශය එතුමන්ගේ රාජ්‍යය විය.</span></span> 
     </div> 
     <div class="q"> <span class="verse v2" data-usfm="PSA.114.2"><span class="content"> </span></span><span class="verse v3" data-usfm="PSA.114.3"><span class="label">3</span><span class="content"> </span><span class="content">රතු මුහුද එය දැක පලා ගියා ය;</span></span> 
     </div> 
     <div class="q2"> <span class="verse v3" data-usfm="PSA.114.3"><span class="content">ජොර්දාන් ගඟ ආපසු ගලා යෑම නැවතුණේ ය.</span></span> 
     </div> 
     <div class="q"> <span class="verse v3" data-usfm="PSA.114.3"><span class="content"> </span></span><span class="verse v4" data-usfm="PSA.114.4"><span class="label">4</span><span class="content">කඳු, බැටළුවන් මෙන් ද කුඩා හෙල්, බැටළු පැටවුන් මෙන් ද පැන පැන ක්‍රීඩා කෙළේ ය.</span></span> 
     </div> 
     <div class="q"> <span class="verse v4" data-usfm="PSA.114.4"><span class="content"> </span></span><span class="verse v5" data-usfm="PSA.114.5"><span class="label">5</span><span class="content">එම්බා රතු මුහුද!</span></span> 
     </div> 
     <div class="q2"> <span class="verse v5" data-usfm="PSA.114.5"><span class="content">නුඹ පලා යන්නේත්, ජොර්දාන් ගඟ, නුඹේ ගැලීම නැවතුණේත් නුඹලාට කුමක් සිදු වූ නිසා ද?</span></span> 
     </div> 
     <div class="q"> <span class="verse v5" data-usfm="PSA.114.5"><span class="content"> </span></span><span class="verse v6" data-usfm="PSA.114.6"><span class="label">6</span><span class="content">එම්බා කඳු!</span></span> 
     </div> 
     <div class="q2"> <span class="verse v6" data-usfm="PSA.114.6"><span class="content">නුඹලා බැටළුවන් මෙන් ද කුඩා හෙල්, නුඹලා බැටළු පැටවුන් මෙන් ද පැන පැන ක්‍රීඩා කරන්නේ කුමක් නිසා ද?</span></span> 
     </div> 
     <div class="q"> <span class="verse v6" data-usfm="PSA.114.6"><span class="content"> </span></span><span class="verse v7" data-usfm="PSA.114.7"><span class="label">7</span><span class="content">එම්බා මිහිකත!</span></span> 
     </div> 
     <div class="q2"> <span class="verse v7" data-usfm="PSA.114.7"><span class="content">පර්වත දිය පොකුණක් බවට ද ගිනි ගල දිය උල්පතක් බවට ද හරවන දෙවිඳුන්,</span></span> 
     </div> 
     <div class="q"> <span class="verse v7" data-usfm="PSA.114.7"><span class="content"> </span></span><span class="verse v8" data-usfm="PSA.114.8"><span class="label">8</span><span class="content"> </span><span class="content">එනම්, ජාකොබ්ගේ දෙවිඳුන් වඩින විට එතුමන් අබියස බියෙන් ඇලළෙමින් වෙවුලන්න.</span></span> 
     </div> 
    </div> 
   </div> 
  </div>
 </body>
</html>