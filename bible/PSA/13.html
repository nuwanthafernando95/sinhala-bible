<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch13" data-usfm="PSA.13">  
     <div class="s1"> <span class="heading"><b>සමිඳුන් වෙත යැදුම</b></span> 
     </div> 
     <div class="cd"> <span class="heading"><b>දාවිත්ගේ ගීතයකි.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.13.1"><span class="label">1</span><span class="content">සමිඳුනි, කොතෙක් කලක් ඔබ මා අමතක කරන සේක් ද?</span></span> 
     </div> 
     <div class="q2"> <span class="verse v1" data-usfm="PSA.13.1"><span class="content">සදහට ම ද?</span></span> 
     </div> 
     <div class="q2"> <span class="verse v1" data-usfm="PSA.13.1"><span class="content">ඔබ මා හැර දමා අහක බලාගෙන සිටින සේක් ද?</span></span> 
     </div> 
     <div class="q"> <span class="verse v1" data-usfm="PSA.13.1"><span class="content"> </span></span><span class="verse v2" data-usfm="PSA.13.2"><span class="label">2</span><span class="content">සිත් වේදනාවෙන් තැවිතැවී කොපමණ කල් සිටින්න ද?</span></span> 
     </div> 
     <div class="q2"> <span class="verse v2" data-usfm="PSA.13.2"><span class="content">දිවා රෑ සෝදුකින් පෙළිපෙළී කොපමණ කල් සිටින්න ද?</span></span> 
     </div> 
     <div class="q2"> <span class="verse v2" data-usfm="PSA.13.2"><span class="content">මා සතුරෝ මට ඉහළින් කොපමණ කල් වැජඹෙන්නෝ ද?</span></span> 
     </div> 
     <div class="q"> <span class="verse v2" data-usfm="PSA.13.2"><span class="content"> </span></span><span class="verse v3" data-usfm="PSA.13.3"><span class="label">3</span><span class="content">දෙවි සමිඳුනි, මා සලකා මට පිළිතුරු දුන මැනව;</span></span> 
     </div> 
     <div class="q2"> <span class="verse v3" data-usfm="PSA.13.3"><span class="content">මරණ නින්ද වළක්වන පිණිස මා දෙනෙතට එළිය දෙන්න.</span></span> 
     </div> 
     <div class="q"> <span class="verse v3" data-usfm="PSA.13.3"><span class="content"> </span></span><span class="verse v4" data-usfm="PSA.13.4"><span class="label">4</span><span class="content">එවිට නොහැක, මාගේ සතුරාට, “ඔහු පැරදුවෙමි”යි මා ගැන, කියන්නට;</span></span> 
     </div> 
     <div class="q2"> <span class="verse v4" data-usfm="PSA.13.4"><span class="content">නොහැකි ය, මාගේ සතුරන්ට මාගේ වැටීම ගැන සිනාසෙන්නට.</span></span> 
     </div> 
     <div class="q"> <span class="verse v4" data-usfm="PSA.13.4"><span class="content"> </span></span><span class="verse v5" data-usfm="PSA.13.5"><span class="label">5</span><span class="content">ඔබේ තිර පෙමෙහි මම රඳා සිටිමි.</span></span> 
     </div> 
     <div class="q2"> <span class="verse v5" data-usfm="PSA.13.5"><span class="content">ඔබ මා ගැළෙවු බැවින් මම ප්‍රීති වන්නෙමි.</span></span> 
     </div> 
     <div class="q"> <span class="verse v5" data-usfm="PSA.13.5"><span class="content"> </span></span><span class="verse v6" data-usfm="PSA.13.6"><span class="label">6</span><span class="content">සමිඳුන් දයා කරුණා පෑ බැවින් එතුමන් හට මම ගී ගයන්නෙමි.</span></span> 
     </div> 
    </div> 
   </div> 
  </div>
 </body>
</html>