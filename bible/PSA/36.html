<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch36" data-usfm="PSA.36">  
     <div class="s1"> <span class="heading"><b>මිනිසාගේ දුෂ්ටකම</b></span> 
     </div> 
     <div class="cd"> <span class="heading"><b>සමිඳාණන් වහන්සේගේ සේවක දාවිත්ගේ ගීතයකි.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.36.1"><span class="label">1</span><span class="content"> </span><span class="content">දුදනාගේ හද පත්ලෙහි පවට පෙළඹීම ඇත;</span></span> 
     </div> 
     <div class="q2"> <span class="verse v1" data-usfm="PSA.36.1"><span class="content">ඔහු තුළ දේව ගරුබිය නැත.</span></span> 
     </div> 
     <div class="q"> <span class="verse v1" data-usfm="PSA.36.1"><span class="content"> </span></span><span class="verse v2" data-usfm="PSA.36.2"><span class="label">2</span><span class="content">සිය අයුතුකම් හෙළි වී පිළිකුල් කරනු නොලබන්නේ යැයි ඔහු තමා ම පාරට්ටු කරගනියි.</span></span> 
     </div> 
     <div class="q"> <span class="verse v2" data-usfm="PSA.36.2"><span class="content"> </span></span><span class="verse v3" data-usfm="PSA.36.3"><span class="label">3</span><span class="content">ඔහුගේ මුඛය අයුතුකම හා වංචාවෙන් පිරී ඇත;</span></span> 
     </div> 
     <div class="q2"> <span class="verse v3" data-usfm="PSA.36.3"><span class="content">ඔහු ප්‍රඥාවට පිටුපා යහපත නොකරයි.</span></span> 
     </div> 
     <div class="q"> <span class="verse v3" data-usfm="PSA.36.3"><span class="content"> </span></span><span class="verse v4" data-usfm="PSA.36.4"><span class="label">4</span><span class="content">ඔහු යහනේ සිටින විට පවා මැරවරකම් යෝජනා කරයි;</span></span> 
     </div> 
     <div class="q2"> <span class="verse v4" data-usfm="PSA.36.4"><span class="content">අයහපත් මඟක ම හැසිරෙයි;</span></span> 
     </div> 
     <div class="q2"> <span class="verse v4" data-usfm="PSA.36.4"><span class="content">නපුරු කිසිවකට පිළිකුල් නොකරයි.</span></span> 
     </div> 
     <div class="s1"> <span class="heading"><b>දෙවිඳුන්ගේ යහපත්කම</b></span> 
     </div> 
     <div class="p"> <span class="verse v4" data-usfm="PSA.36.4"><span class="content"> </span></span><span class="verse v5" data-usfm="PSA.36.5"><span class="label">5</span><span class="content">සමිඳුනි, ඔබේ නොනස්නා පෙම්කඳ අහස දක්වා නඟියි;</span></span> 
     </div> 
     <div class="q2"> <span class="verse v5" data-usfm="PSA.36.5"><span class="content">ඔබේ විශ්වාසවන්තකම වලාකුළු ඉක්මවා යයි.</span></span> 
     </div> 
     <div class="q"> <span class="verse v5" data-usfm="PSA.36.5"><span class="content"> </span></span><span class="verse v6" data-usfm="PSA.36.6"><span class="label">6</span><span class="content">ඔබේ දැහැමිකම උස් කඳුවැටි හා සමාන ය;</span></span> 
     </div> 
     <div class="q2"> <span class="verse v6" data-usfm="PSA.36.6"><span class="content">ඔබේ විනිශ්චයයෝ මහ සයුර මෙන් ගැඹුරු ය.</span></span> 
     </div> 
     <div class="q2"> <span class="verse v6" data-usfm="PSA.36.6"><span class="content">සමිඳුනි, ඔබ මිනිසා ද මෘගයා ද රක්නා සේක.</span></span> 
     </div> 
     <div class="q"> <span class="verse v6" data-usfm="PSA.36.6"><span class="content"> </span></span><span class="verse v7" data-usfm="PSA.36.7"><span class="label">7</span><span class="content">ඔබේ නොනස්නා පෙම්කඳ කොතරම් අනගි ද?</span></span> 
     </div> 
     <div class="q2"> <span class="verse v7" data-usfm="PSA.36.7"><span class="content">නර සුර දෙගොල්ල ම ඔබේ පියාපත් සෙවණෙහි රැකවරණය ලබති.</span></span> 
     </div> 
     <div class="q"> <span class="verse v7" data-usfm="PSA.36.7"><span class="content"> </span></span><span class="verse v8" data-usfm="PSA.36.8"><span class="label">8</span><span class="content">ඔව්හු ඔබේ මැදුරෙහි සව්සිරි සැපතින් මොනවට සතුටු වෙති;</span></span> 
     </div> 
     <div class="q2"> <span class="verse v8" data-usfm="PSA.36.8"><span class="content">ගලා යන ඔබේ ප්‍රීති ගංගාවෙන් ඔබ ඔවුන්ට බොන්න දෙන සේක.</span></span> 
     </div> 
     <div class="q"> <span class="verse v8" data-usfm="PSA.36.8"><span class="content"> </span></span><span class="verse v9" data-usfm="PSA.36.9"><span class="label">9</span><span class="content">ජීවන උල්පත ඔබ වෙත ඇත;</span></span> 
     </div> 
     <div class="q2"> <span class="verse v9" data-usfm="PSA.36.9"><span class="content">ඔබේ එළියෙන් අපි එළිය දකිමු.</span></span> 
     </div> 
     <div class="q"> <span class="verse v9" data-usfm="PSA.36.9"><span class="content"> </span></span><span class="verse v10" data-usfm="PSA.36.10"><span class="label">10</span><span class="content">ඔබ හඳුනන අයට ඔබේ තිර පෙම්කඳ ද අවංක සිත් ඇති අයට ඔබේ දැහැමිකම ද නොනවත්වා පෙන්නුව මැනව.</span></span> 
     </div> 
     <div class="q"> <span class="verse v10" data-usfm="PSA.36.10"><span class="content"> </span></span><span class="verse v11" data-usfm="PSA.36.11"><span class="label">11</span><span class="content">උඩඟු අය මට පහර නොදෙත් වා!</span></span> 
     </div> 
     <div class="q2"> <span class="verse v11" data-usfm="PSA.36.11"><span class="content">නපුරු අය මා පලවා නොහරිත් වා!</span></span> 
     </div> 
     <div class="q"> <span class="verse v11" data-usfm="PSA.36.11"><span class="content"> </span></span><span class="verse v12" data-usfm="PSA.36.12"><span class="label">12</span><span class="content">දුදනෝ බිමට වැටී පෙරළී සිටිති.</span></span> 
     </div> 
     <div class="q2"> <span class="verse v12" data-usfm="PSA.36.12"><span class="content">ඔවුන්ට තවත් නැඟිටීමක් නැත.</span></span> 
     </div> 
    </div> 
   </div> 
  </div>
 </body>
</html>