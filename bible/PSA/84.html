<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch84" data-usfm="PSA.84">  
     <div class="s1"> <span class="heading"><b>වන්දනා ගීතයක්</b></span> 
     </div> 
     <div class="p"> <span class="content"> </span><span class="verse v1" data-usfm="PSA.84.1"><span class="label">1</span><span class="content">සව් බලැති දෙවිඳුනි, ඔබේ වාසභවනය කොතරම් මනහර ද?</span></span> 
     </div> 
     <div class="q"> <span class="verse v1" data-usfm="PSA.84.1"><span class="content"> </span></span><span class="verse v2" data-usfm="PSA.84.2"><span class="label">2</span><span class="content">මසිත සමිඳුන්ගේ මන්දිර දෙස දැවෙන ආශාවෙන් බලා සිටියි.</span></span> 
     </div> 
     <div class="q2"> <span class="verse v2" data-usfm="PSA.84.2"><span class="content">මාගේ ගත සිත ජීවමාන දෙවිඳුන්ට ප්‍රීතියෙන් ගී ගයයි.</span></span> 
     </div> 
     <div class="q"> <span class="verse v2" data-usfm="PSA.84.2"><span class="content"> </span></span><span class="verse v3" data-usfm="PSA.84.3"><span class="label">3</span><span class="content">සව් බලැති දෙවිඳුනි, මාගේ රජාණන් වන දෙවිඳුනි, ගේ කිරිල්ලිය ගෙයක් ද වැහිලිහිණිය ඇගේ පැටවුන් දැමීමට කැදැල්ලක් ද ඔබේ පූජාසනයෙහි සොයාගෙන ඇත.</span></span> 
     </div> 
     <div class="q"> <span class="verse v3" data-usfm="PSA.84.3"><span class="content"> </span></span><span class="verse v4" data-usfm="PSA.84.4"><span class="label">4</span><span class="content">ඔබේ ගෘහයෙහි වසන්නෝ කොපමණ වාසනාවන්ත ද?</span></span> 
     </div> 
     <div class="q2"> <span class="verse v4" data-usfm="PSA.84.4"><span class="content">ඔව්හු නිරතුරු ඔබට පසස් ගී ගයන්නෝ ය.</span></span> 
     </div> 
     <div class="q"> <span class="verse v4" data-usfm="PSA.84.4"><span class="content"> </span></span><span class="verse v5" data-usfm="PSA.84.5"><span class="label">5</span><span class="content">වන්දනාවේ යන පිණිස සිත යොමු කරගත්, ඔබ සරණ කොටගත් අය කොපමණ වාසනාවන්ත ද?</span></span> 
     </div> 
     <div class="q"> <span class="verse v5" data-usfm="PSA.84.5"><span class="content"> </span></span><span class="verse v6" data-usfm="PSA.84.6"><span class="label">6</span><span class="content">ඔව්හු වැලපීමේ මිටියාවත මැදින් යන කල එය උල්පත් සහිත ස්ථානයක් කරගනිති.</span></span> 
     </div> 
     <div class="q2"> <span class="verse v6" data-usfm="PSA.84.6"><span class="content">පළමු වන වැහි වලාව එය දිය කඩිතිවලින් පුරවන්නේ ය.</span></span> 
     </div> 
     <div class="q"> <span class="verse v6" data-usfm="PSA.84.6"><span class="content"> </span></span><span class="verse v7" data-usfm="PSA.84.7"><span class="label">7</span><span class="content">ඔව්හු වැඩි වැඩියෙන් ශක්තිමත් වන්නෝ ය;</span></span> 
     </div> 
     <div class="q2"> <span class="verse v7" data-usfm="PSA.84.7"><span class="content">සියොන් කන්දෙහි වැඩ සිටින දේවාතිදෙවිඳුන් දකින්නෝ ය.</span></span> 
     </div> 
     <div class="q"> <span class="verse v7" data-usfm="PSA.84.7"><span class="content"> </span></span><span class="verse v8" data-usfm="PSA.84.8"><span class="label">8</span><span class="content">සමිඳුනි, සව් බලැති දෙවිඳුනි, මා අයැදුම ඇසුව මැනව.</span></span> 
     </div> 
     <div class="q2"> <span class="verse v8" data-usfm="PSA.84.8"><span class="content">අහෝ ජාකොබ්ගේ දෙවිඳුනි!</span></span> 
     </div> 
     <div class="q2"> <span class="verse v8" data-usfm="PSA.84.8"><span class="content">මට සවන් දුන මැනව.</span></span> 
     </div> 
     <div class="q"> <span class="verse v8" data-usfm="PSA.84.8"><span class="content"> </span></span><span class="verse v9" data-usfm="PSA.84.9"><span class="label">9</span><span class="content">අපේ පලිහ වන දෙවිඳුනි, බලනු මැනව.</span></span> 
     </div> 
     <div class="q2"> <span class="verse v9" data-usfm="PSA.84.9"><span class="content">ඔබේ අභිෂේක ලත් තැනැත්තා දෙස කරුණා බැල්ම හෙළනු මැනව.</span></span> 
     </div> 
     <div class="q"> <span class="verse v9" data-usfm="PSA.84.9"><span class="content"> </span></span><span class="verse v10" data-usfm="PSA.84.10"><span class="label">10</span><span class="content">ඔබේ මණ්ඩපයෙහි එක් දිනක් සිටීම අන් තැනක දින දහසකට වඩා කොපමණ වාසනාවන්ත ද?</span></span> 
     </div> 
     <div class="q2"> <span class="verse v10" data-usfm="PSA.84.10"><span class="content">දුදනන්ගේ නිවෙස්වල ජීවත් වීමට වඩා මාගේ දෙවිඳුන්ගේ නිවෙසෙහි දොරටුව ළඟ සිටීමට මම කැමැත්තෙමි.</span></span> 
     </div> 
     <div class="q"> <span class="verse v10" data-usfm="PSA.84.10"><span class="content"> </span></span><span class="verse v11" data-usfm="PSA.84.11"><span class="label">11</span><span class="content">සමිඳාණෝ පවුර ද පලිහ ද වන සේක;</span></span> 
     </div> 
     <div class="q2"> <span class="verse v11" data-usfm="PSA.84.11"><span class="content">අපට කරුණාවත්, මහිමයත් පෙන්වමින් ආශීර්වාද කරන සේක;</span></span> 
     </div> 
     <div class="q2"> <span class="verse v11" data-usfm="PSA.84.11"><span class="content">නිදොස් ලෙස හැසිරෙන අයට සෑම යහපතක් දෙන සේක.</span></span> 
     </div> 
     <div class="q"> <span class="verse v11" data-usfm="PSA.84.11"><span class="content"> </span></span><span class="verse v12" data-usfm="PSA.84.12"><span class="label">12</span><span class="content">අහෝ සව් බලැති සමිඳුනි!</span></span> 
     </div> 
     <div class="q2"> <span class="verse v12" data-usfm="PSA.84.12"><span class="content">ඔබ අදහන මිනිසා කොපමණ වාසනාවන්ත ද?</span></span> 
     </div> 
    </div> 
   </div> 
  </div>
 </body>
</html>