<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch54" data-usfm="PSA.54">  
     <div class="s1"> <span class="heading"><b>අන්තරායෙන් මිදීමට යැදුමක්</b></span> 
     </div> 
     <div class="cd"> <span class="heading"><b>දාවිත්ගේ සංගීතයකි. සිප්වරුන් පැමිණ, “බලන්න, දාවිත් අප අතර සැඟවී සිටින්නේ ය”යි සාවුල්ට කී පසු දාවිත් විසින් ලියන ලද අනුශාසනාවකි.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.54.1"><span class="label">1</span><span class="content"> </span><span class="content">අහෝ දෙවිඳුනි, ඔබ නාමයේ අනුහසින් මා මුදාලුව මැනව;</span></span> 
     </div> 
     <div class="q2"> <span class="verse v1" data-usfm="PSA.54.1"><span class="content">ඔබ බල මහිමයෙන් මා නිදහස් කළ මැනව;</span></span> 
     </div> 
     <div class="q"> <span class="verse v1" data-usfm="PSA.54.1"><span class="content"> </span></span><span class="verse v2" data-usfm="PSA.54.2"><span class="label">2</span><span class="content">දෙවිඳුනි, මාගේ යැදුමට සවන් දුන මැනව;</span></span> 
     </div> 
     <div class="q2"> <span class="verse v2" data-usfm="PSA.54.2"><span class="content">මා පවසන වදනට ද සවන් දුන මැනව.</span></span> 
     </div> 
     <div class="q"> <span class="verse v2" data-usfm="PSA.54.2"><span class="content"> </span></span><span class="verse v3" data-usfm="PSA.54.3"><span class="label">3</span><span class="content">විදේශිකයෝ මට විරුද්ධ ව නැඟිට්ටෝ ය;</span></span> 
     </div> 
     <div class="q2"> <span class="verse v3" data-usfm="PSA.54.3"><span class="content">සාහසිකයෝ මා මරන්නට සෙවුවෝ ය.</span></span> 
     </div> 
     <div class="q2"> <span class="verse v3" data-usfm="PSA.54.3"><span class="content">මාගේ අධිපතියාණන් දෙවිඳුන් බව ඔව්හු නොපිළිගත්තෝ ය.</span></span> 
     </div> 
     <div class="q"> <span class="verse v3" data-usfm="PSA.54.3"><span class="content"> </span></span><span class="verse v4" data-usfm="PSA.54.4"><span class="label">4</span><span class="content">දෙවිඳාණෝ මාගේ සහායට වඩින සේක;</span></span> 
     </div> 
     <div class="q2"> <span class="verse v4" data-usfm="PSA.54.4"><span class="content">සමිඳාණෝ මාගේ දිවියට රැකවරණය දෙන සේක.</span></span> 
     </div> 
     <div class="q"> <span class="verse v4" data-usfm="PSA.54.4"><span class="content"> </span></span><span class="verse v5" data-usfm="PSA.54.5"><span class="label">5</span><span class="content">මාගේ සතුරන් මට කළ නපුර ඔවුන්ට ම පල දේ වා!</span></span> 
     </div> 
     <div class="q2"> <span class="verse v5" data-usfm="PSA.54.5"><span class="content">තම විශ්වාසවන්තකම නිසා එතුමාණෝ ඔවුන් සහමුලින් ම වනසාලන සේක් වා!</span></span> 
     </div> 
     <div class="q"> <span class="verse v5" data-usfm="PSA.54.5"><span class="content"> </span></span><span class="verse v6" data-usfm="PSA.54.6"><span class="label">6</span><span class="content">තුටුපහටු සිතින් මම ඔබට පඬුරු පුදන්නෙමි.</span></span> 
     </div> 
     <div class="q2"> <span class="verse v6" data-usfm="PSA.54.6"><span class="content">සමිඳුනි, සැබැවින් ම ඔබ යහපත් බැවින් මම ඔබේ නාමය පසසන්නෙමි.</span></span> 
     </div> 
     <div class="q"> <span class="verse v6" data-usfm="PSA.54.6"><span class="content"> </span></span><span class="verse v7" data-usfm="PSA.54.7"><span class="label">7</span><span class="content">එතුමාණෝ සැම විපතින් මා මුදා ලූ සේක.</span></span> 
     </div> 
     <div class="q2"> <span class="verse v7" data-usfm="PSA.54.7"><span class="content">මා දෙනෙතින් මා සතුරන්ගේ විපත දැක මම සතොස් වන්නෙමි.</span></span> 
     </div> 
    </div> 
   </div> 
  </div>
 </body>
</html>