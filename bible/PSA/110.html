<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch110" data-usfm="PSA.110">  
     <div class="s1"> <span class="heading"><b>සමිඳාණෝ තෝරාගත් පූජක රජ</b></span> 
     </div> 
     <div class="cd"> <span class="heading"><b>දාවිත්ගේ ගීතයකි.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.110.1"><span class="label">1</span><span class="content"> </span><span class="content">සමිඳාණෝ මා සමිඳුන්ට කතා කොට, “මා නුඹේ සතුරන් නුඹේ පා යට ලන තෙක් මාගේ දකුණු පස අසුන් ගන්නැ”යි වදාළ සේක.</span></span> 
     </div> 
     <div class="q"> <span class="verse v1" data-usfm="PSA.110.1"><span class="content"> </span></span><span class="verse v2" data-usfm="PSA.110.2"><span class="label">2</span><span class="content">සමිඳාණන් සියොන්හි සිට ජයකොන්තය ඔබ අතට දුන් විට ඔබේ සතුරන් මැද රජකම් කළ මැනව.</span></span> 
     </div> 
     <div class="q"> <span class="verse v2" data-usfm="PSA.110.2"><span class="content"> </span></span><span class="verse v3" data-usfm="PSA.110.3"><span class="label">3</span><span class="content">ඔබ සතුරන් සමඟ සටන් කරන දවසේ දී ඔබේ සෙනඟ සිය කැමැත්තෙන් ඔබට එකතු වන්නෝ ය.</span></span> 
     </div> 
     <div class="q2"> <span class="verse v3" data-usfm="PSA.110.3"><span class="content">අලුයම පිනි මෙන්, ඔබේ තරුණයෝ ඔබ වෙත පැමිණෙති.</span></span> 
     </div> 
     <div class="q"> <span class="verse v3" data-usfm="PSA.110.3"><span class="content"> </span></span><span class="verse v4" data-usfm="PSA.110.4"><span class="label">4</span><span class="content"> </span><span class="content">“නුඹ මෙල්කිසදෙක්ගේ පරපුරෙන් සදහට ම පූජකයෙක් ය”යි සමිඳාණෝ දිවුළ සේක;</span></span> 
     </div> 
     <div class="q2"> <span class="verse v4" data-usfm="PSA.110.4"><span class="content">එය වෙනස් නොකරන සේක.</span></span> 
     </div> 
     <div class="q"> <span class="verse v4" data-usfm="PSA.110.4"><span class="content"> </span></span><span class="verse v5" data-usfm="PSA.110.5"><span class="label">5</span><span class="content">සමිඳාණෝ ඔබ දකුණු පස වැඩ සිටින සේක.</span></span> 
     </div> 
     <div class="q2"> <span class="verse v5" data-usfm="PSA.110.5"><span class="content">උදහස් දිනයේ දී එතුමාණෝ රජුන්ගේ ඔද බිඳදමන සේක.</span></span> 
     </div> 
     <div class="q"> <span class="verse v5" data-usfm="PSA.110.5"><span class="content"> </span></span><span class="verse v6" data-usfm="PSA.110.6"><span class="label">6</span><span class="content">එතුමාණෝ ජාතීන් අතරෙහි විනිශ්චය කරන සේක;</span></span> 
     </div> 
     <div class="q2"> <span class="verse v6" data-usfm="PSA.110.6"><span class="content">මළකඳන්වලින් රණ බිම පුරවන සේක.</span></span> 
     </div> 
     <div class="q2"> <span class="verse v6" data-usfm="PSA.110.6"><span class="content">ලොව පුරා සිටින රජවරුන් පරාජය කරන සේක.</span></span> 
     </div> 
     <div class="q"> <span class="verse v6" data-usfm="PSA.110.6"><span class="content"> </span></span><span class="verse v7" data-usfm="PSA.110.7"><span class="label">7</span><span class="content">රජතුමා යන මඟ අසල ඇති දොළ පහරින් දිය පානය කරනු ඇත;</span></span> 
     </div> 
     <div class="q2"> <span class="verse v7" data-usfm="PSA.110.7"><span class="content">එයින් ශක්තිමත් කරනු ලැබ සටනින් ජයග්‍රාහී වනු ඇත.</span></span> 
     </div> 
    </div> 
   </div> 
  </div>
 </body>
</html>