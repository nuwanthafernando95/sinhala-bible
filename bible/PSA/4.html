<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch4" data-usfm="PSA.4">  
     <div class="s1"> <span class="heading"><b>පිහිට පතා සවස යැදුම</b></span> 
     </div> 
     <div class="cd"> <span class="heading"><b>දාවිත්ගේ ගීතයකි.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.4.1"><span class="label">1</span><span class="content">මා රක්නා මාගේ දෙවිඳුනි, මේ යාදින්නට පිළිතුරු දුන මැනව.</span></span> 
     </div> 
     <div class="q2"> <span class="verse v1" data-usfm="PSA.4.1"><span class="content">විපතේ දී ඔබ මා මිදූ සේක, මට කරුණාකර මේ යැදුමට සවන් දුන මැනව.</span></span> 
     </div> 
     <div class="q"> <span class="verse v1" data-usfm="PSA.4.1"><span class="content"> </span></span><span class="verse v2" data-usfm="PSA.4.2"><span class="label">2</span><span class="content">මිනිසුනි, ඔබ මට කොපමණ කල් හරසර වෙනුවට ගැරහුම් දෙන්නහු ද?</span></span> 
     </div> 
     <div class="q2"> <span class="verse v2" data-usfm="PSA.4.2"><span class="content">නිෂ්ඵල දෙයට නැමී, මුසාවාදයට ඇදී යන්නහු ද?</span></span> 
     </div> 
     <div class="q"> <span class="verse v2" data-usfm="PSA.4.2"><span class="content"> </span></span><span class="verse v3" data-usfm="PSA.4.3"><span class="label">3</span><span class="content">සමිඳාණන් දැහැමි අය තමන්ට ම තෝරාගත් බව සිතට ගන්න.</span></span> 
     </div> 
     <div class="q2"> <span class="verse v3" data-usfm="PSA.4.3"><span class="content">එතුමාණෝ මාගේ යැදුමට සවන් දෙන සේක.</span></span> 
     </div> 
     <div class="q"> <span class="verse v3" data-usfm="PSA.4.3"><span class="content"> </span></span><span class="verse v4" data-usfm="PSA.4.4"><span class="label">4</span><span class="content"> </span><span class="content">බියෙන් ඇලළී ගියත් පාපයෙන් දුරු වන්න;</span></span> 
     </div> 
     <div class="q2"> <span class="verse v4" data-usfm="PSA.4.4"><span class="content">සංසුන් සිතින් යහනට වී භාවනා කරන්න.</span></span> 
     </div> 
     <div class="q"> <span class="verse v4" data-usfm="PSA.4.4"><span class="content"> </span></span><span class="verse v5" data-usfm="PSA.4.5"><span class="label">5</span><span class="content">නියමිත පූජා සමිඳුන්ට පුදන්න;</span></span> 
     </div> 
     <div class="q2"> <span class="verse v5" data-usfm="PSA.4.5"><span class="content">එතුමන් කෙරේ විශ්වාසය තබන්න.</span></span> 
     </div> 
     <div class="q"> <span class="verse v5" data-usfm="PSA.4.5"><span class="content"> </span></span><span class="verse v6" data-usfm="PSA.4.6"><span class="label">6</span><span class="content">“අපට ප්‍රීතිය පෙන්වන්නේ කවරෙක් දැ”යි බොහෝ දෙන කියති.</span></span> 
     </div> 
     <div class="q2"> <span class="verse v6" data-usfm="PSA.4.6"><span class="content">සමිඳුනි, අප වෙත ඔබ කුළුණැස යොමු කළ මැනව.</span></span> 
     </div> 
     <div class="q"> <span class="verse v6" data-usfm="PSA.4.6"><span class="content"> </span></span><span class="verse v7" data-usfm="PSA.4.7"><span class="label">7</span><span class="content">ධන ධාන්‍ය, මිදිපැන් බහුල ව ඇති අයට වඩා, ඔබ මසිත ඉමිහිරි ප්‍රීතියෙන් පුරවා ඇත.</span></span> 
     </div> 
     <div class="q"> <span class="verse v7" data-usfm="PSA.4.7"><span class="content"> </span></span><span class="verse v8" data-usfm="PSA.4.8"><span class="label">8</span><span class="content">මම ශාන්ත සිතින් සැතපී, වහා නින්දට යමි.</span></span> 
     </div> 
     <div class="q2"> <span class="verse v8" data-usfm="PSA.4.8"><span class="content">මන්ද, සමිඳුනි, ඔබ පමණක් මට සුරැකි ව විසීමට වර දෙන සේක.</span></span> 
     </div> 
    </div> 
   </div> 
  </div>
 </body>
</html>