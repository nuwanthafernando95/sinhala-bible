<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch70" data-usfm="PSA.70">  
     <div class="s1"> <span class="heading"><b>විපතේ දී මොරගැසීම</b></span> 
     </div> 
     <div class="cd"> <span class="heading"><b>දාවිත්ගේ ගීයකි; සැමරීම පිණිස ය.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.70.1"><span class="label">1</span><span class="content">අනේ දෙවිඳුනි!</span></span> 
     </div> 
     <div class="q2"> <span class="verse v1" data-usfm="PSA.70.1"><span class="content">මා මුදාගත මැනව!</span></span> 
     </div> 
     <div class="q2"> <span class="verse v1" data-usfm="PSA.70.1"><span class="content">අනේ සමිඳුනි!</span></span> 
     </div> 
     <div class="q2"> <span class="verse v1" data-usfm="PSA.70.1"><span class="content">මට සහාය වීමට ඉක්මන් වුව මැනව!</span></span> 
     </div> 
     <div class="q"> <span class="verse v1" data-usfm="PSA.70.1"><span class="content"> </span></span><span class="verse v2" data-usfm="PSA.70.2"><span class="label">2</span><span class="content">මා නැසීමට සොයන්නෝ ලජ්ජා වී වියවුල් වෙත් වා!</span></span> 
     </div> 
     <div class="q2"> <span class="verse v2" data-usfm="PSA.70.2"><span class="content">මාගේ විනාශයට ආශා වූවෝ පසු බැස අපකීර්තියට පැමිණෙත් වා!</span></span> 
     </div> 
     <div class="q"> <span class="verse v2" data-usfm="PSA.70.2"><span class="content"> </span></span><span class="verse v3" data-usfm="PSA.70.3"><span class="label">3</span><span class="content">“හහා, හහා” කියමින් මට සමච්චල් කරන්නෝ තමන්ට වන නින්දාව නිසා පසු බසිත් වා!</span></span> 
     </div> 
     <div class="q"> <span class="verse v3" data-usfm="PSA.70.3"><span class="content"> </span></span><span class="verse v4" data-usfm="PSA.70.4"><span class="label">4</span><span class="content">ඔබ සොයා එන්නෝ ප්‍රීති ප්‍රමෝදයෙන් සතුටු වෙත් වා!</span></span> 
     </div> 
     <div class="q2"> <span class="verse v4" data-usfm="PSA.70.4"><span class="content">ඔබ දෙන විමුක්තියට ප්‍රේම කරන්නෝ ‘දෙවිඳාණෝ ශ්‍රේෂ්ඨ ය’යි නිතර ම කියත් වා!</span></span> 
     </div> 
     <div class="q"> <span class="verse v4" data-usfm="PSA.70.4"><span class="content"> </span></span><span class="verse v5" data-usfm="PSA.70.5"><span class="label">5</span><span class="content">එහෙත්, මම දිළිඳු ය;</span></span> 
     </div> 
     <div class="q2"> <span class="verse v5" data-usfm="PSA.70.5"><span class="content">අසරණ ය.</span></span> 
     </div> 
     <div class="q2"> <span class="verse v5" data-usfm="PSA.70.5"><span class="content">අනේ දෙවිඳුනි!</span></span> 
     </div> 
     <div class="q2"> <span class="verse v5" data-usfm="PSA.70.5"><span class="content">මා වෙත කඩිනමින් වඩිනු මැනව!</span></span> 
     </div> 
     <div class="q2"> <span class="verse v5" data-usfm="PSA.70.5"><span class="content">අනේ සමිඳුනි!</span></span> 
     </div> 
     <div class="q2"> <span class="verse v5" data-usfm="PSA.70.5"><span class="content">ඔබ මාගේ පිහිට ද ගැළවුම්කරු ද වන බැවින් පමා නොවුව මැනව!</span></span> 
     </div> 
    </div> 
   </div> 
  </div>
 </body>
</html>