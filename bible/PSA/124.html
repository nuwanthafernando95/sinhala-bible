<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch124" data-usfm="PSA.124">  
     <div class="s1"> <span class="heading"><b>ඉශ්රායෙල් සෙනඟගේ මිදුම්කාරයාණෝ</b></span> 
     </div> 
     <div class="cd"> <span class="heading"><b>දාවිත් විසිනි.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.124.1"><span class="label">1</span><span class="content">ඉශ්රායෙල් මෙසේ කියත් වා!</span></span> 
     </div> 
     <div class="q2"> <span class="verse v1" data-usfm="PSA.124.1"><span class="content">“අපේ පැත්තට සමිඳාණෝ නොසිටි සේක් නම්,</span></span> 
     </div> 
     <div class="q"> <span class="verse v1" data-usfm="PSA.124.1"><span class="content"> </span></span><span class="verse v2" data-usfm="PSA.124.2"><span class="label">2</span><span class="content">අපට විරුද්ධ ව සතුරන් නැඟිට ආ කල, අපේ පැත්තට සමිඳාණෝ නොසිටි සේක් නම්,</span></span> 
     </div> 
     <div class="q"> <span class="verse v2" data-usfm="PSA.124.2"><span class="content"> </span></span><span class="verse v3" data-usfm="PSA.124.3"><span class="label">3</span><span class="content">ඔවුන්ගේ උදහස අපට විරුද්ධ ව ඇවුළුණු කල, අප පණපිටින් ගිල ගන්නට ඔවුන්ට ඉඩ තිබිණි.</span></span> 
     </div> 
     <div class="q"> <span class="verse v3" data-usfm="PSA.124.3"><span class="content"> </span></span><span class="verse v4" data-usfm="PSA.124.4"><span class="label">4</span><span class="content">එවිට ජලයෙන් අප වැසී යන්නට ඉඩ තිබිණි;</span></span> 
     </div> 
     <div class="q2"> <span class="verse v4" data-usfm="PSA.124.4"><span class="content">දිය දහරින් අප යට කොට ගසාගෙන යන්නට ඉඩ තිබිණි.</span></span> 
     </div> 
     <div class="q"> <span class="verse v4" data-usfm="PSA.124.4"><span class="content"> </span></span><span class="verse v5" data-usfm="PSA.124.5"><span class="label">5</span><span class="content">සැඬ ජල කඳ අප යට කොට ගසාගෙන යන්නට ඉඩ තිබිණි.</span></span> 
     </div> 
     <div class="q"> <span class="verse v5" data-usfm="PSA.124.5"><span class="content"> </span></span><span class="verse v6" data-usfm="PSA.124.6"><span class="label">6</span><span class="content">අපේ සතුරන්ට අප ගොදුරු වීමට ඉඩ නුදුන් සමිඳාණන්ට ප්‍රශංසා වේ වා!</span></span> 
     </div> 
     <div class="q"> <span class="verse v6" data-usfm="PSA.124.6"><span class="content"> </span></span><span class="verse v7" data-usfm="PSA.124.7"><span class="label">7</span><span class="content">පක්ෂි වැද්දාගේ උගුලෙන් ගැළවී යන පක්ෂියෙකු මෙන් අපි මිදුණෙමු;</span></span> 
     </div> 
     <div class="q2"> <span class="verse v7" data-usfm="PSA.124.7"><span class="content">උගුල බිඳී ගියේ ය.</span></span> 
     </div> 
     <div class="q2"> <span class="verse v7" data-usfm="PSA.124.7"><span class="content">අපි ගැළවුණෙමු.</span></span> 
     </div> 
     <div class="q"> <span class="verse v7" data-usfm="PSA.124.7"><span class="content"> </span></span><span class="verse v8" data-usfm="PSA.124.8"><span class="label">8</span><span class="content">අපේ පිහිටට ඇත්තේ, අහසත්, පොළොවත් මැවූ සමිඳුන්ගේ නාමය ය.”</span></span> 
     </div> 
    </div> 
   </div> 
  </div>
 </body>
</html>