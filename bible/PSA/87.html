<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch87" data-usfm="PSA.87">  
     <div class="s1"> <span class="heading"><b>සියොන් කන්දේ තේජස</b></span> 
     </div> 
     <div class="cd"> <span class="heading"><b>කෝරාගේ පුත්‍රයන්ගේ කාව්‍යමය ගීතයකි.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.87.1"><span class="label">1</span><span class="content">ශුද්ධ කන්ද මත සමිඳාණෝ</span></span> 
     </div> 
     <div class="q2"> <span class="verse v1" data-usfm="PSA.87.1"><span class="content">සිය නගරය ගොඩනැඟුව සේක.</span></span> 
     </div> 
     <div class="q"> <span class="verse v1" data-usfm="PSA.87.1"><span class="content"> </span></span><span class="verse v2" data-usfm="PSA.87.2"><span class="label">2</span><span class="content">ඉශ්රායෙල්හි අන්කිසි තැනකට වඩා සමිඳාණෝ ජෙරුසලමට ප්‍රේම කරන සේක.</span></span> 
     </div> 
     <div class="q"> <span class="verse v2" data-usfm="PSA.87.2"><span class="content"> </span></span><span class="verse v3" data-usfm="PSA.87.3"><span class="label">3</span><span class="content">එම්බා දෙවි නුවර!</span></span> 
     </div> 
     <div class="q2"> <span class="verse v3" data-usfm="PSA.87.3"><span class="content">ඔබ ගැන අසිරිමත් දෙය පවසනු ලබන්නේ ය.</span></span> 
     </div> 
     <div class="q"> <span class="verse v3" data-usfm="PSA.87.3"><span class="content"> </span></span><span class="verse v4" data-usfm="PSA.87.4"><span class="label">4</span><span class="content">“මා පිළිගන්න ජාතීන් අතර මිසරය සහ බබිලෝනිය සඳහන් කරන්නෙමි.</span></span> 
     </div> 
     <div class="q2"> <span class="verse v4" data-usfm="PSA.87.4"><span class="content">ජෙරුසලමේ වැසියන් සමඟ පිලිස්තිය, තීර් සහ එතියෝපියාව යන දේශවල ජනයා ද ගණන් කරන්නෙමි.</span></span> 
     </div> 
     <div class="q2"> <span class="verse v4" data-usfm="PSA.87.4"><span class="content">‘මොහු මෙතැන ජන්ම ලාභය ලැබී යැ’යි මිනිස්සු කියන්නෝ ය.</span></span> 
     </div> 
     <div class="q"> <span class="verse v4" data-usfm="PSA.87.4"><span class="content"> </span></span><span class="verse v5" data-usfm="PSA.87.5"><span class="label">5</span><span class="content">සියොන් කන්ද ගැන මෙසේ කියනු ලබන්නේ ය;</span></span> 
     </div> 
     <div class="q2"> <span class="verse v5" data-usfm="PSA.87.5"><span class="content">‘සියලු ජාතීහු එහි උපත ලද්දෝ ය;</span></span> 
     </div> 
     <div class="q2"> <span class="verse v5" data-usfm="PSA.87.5"><span class="content">මහෝත්තමයාණෝ ඇය ශක්තිමත් කරන සේක.’</span></span> 
     </div> 
     <div class="q"> <span class="verse v5" data-usfm="PSA.87.5"><span class="content"> </span></span><span class="verse v6" data-usfm="PSA.87.6"><span class="label">6</span><span class="content">ජනතාවන්ගේ ලේඛනයක් සකස් කරන විට, සියලු දෙන ජෙරුසලම් වැසියන් ලෙස, ‘මොහු මෙතැන ජන්ම ලාභය ලැබී ය’යි සමිඳාණෝ ගණන්ගන්න සේක.</span></span> 
     </div> 
     <div class="q"> <span class="verse v6" data-usfm="PSA.87.6"><span class="content"> </span></span><span class="verse v7" data-usfm="PSA.87.7"><span class="label">7</span><span class="content">‘අපේ සියලු ආසිරිවල උල්පත සියොන් ය’යි කියමින්, ඔව්හු ගී ගයමින් නටන්නෝ ය.</span></span> 
     </div> 
    </div> 
   </div> 
  </div>
 </body>
</html>