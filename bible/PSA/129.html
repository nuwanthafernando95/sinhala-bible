<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch129" data-usfm="PSA.129">  
     <div class="s1"> <span class="heading"><b>සතුරන්ට විරුද්ධ ව යැදීමක්</b></span> 
     </div> 
     <div class="p"> <span class="content"> </span><span class="verse v1" data-usfm="PSA.129.1"><span class="label">1</span><span class="content">ඉශ්රායෙල් දැන් මෙසේ කියත් වා:</span></span> 
     </div> 
     <div class="q2"> <span class="verse v1" data-usfm="PSA.129.1"><span class="content">“මාගේ තරුණ වයසේ පටන් සතුරෝ බොහෝ වර මට පීඩා කළෝ ය.</span></span> 
     </div> 
     <div class="q"> <span class="verse v1" data-usfm="PSA.129.1"><span class="content"> </span></span><span class="verse v2" data-usfm="PSA.129.2"><span class="label">2</span><span class="content">මාගේ තරුණ වයසේ පටන් සතුරෝ බොහෝ වර මට පීඩා කළෝ ය.</span></span> 
     </div> 
     <div class="q2"> <span class="verse v2" data-usfm="PSA.129.2"><span class="content">එහෙත්, මාගෙන් ජය නොගත්තෝ ය.</span></span> 
     </div> 
     <div class="q"> <span class="verse v2" data-usfm="PSA.129.2"><span class="content"> </span></span><span class="verse v3" data-usfm="PSA.129.3"><span class="label">3</span><span class="content">කුඹුරක් සීසාන්නාක් මෙන් ඔව්හු මාගේ පිට ගැඹුරට හාරා තුවාළ කළෝ ය.</span></span> 
     </div> 
     <div class="q"> <span class="verse v3" data-usfm="PSA.129.3"><span class="content"> </span></span><span class="verse v4" data-usfm="PSA.129.4"><span class="label">4</span><span class="content">එහෙත්, සමිඳාණෝ ධර්මිෂ්ඨ ය;</span></span> 
     </div> 
     <div class="q2"> <span class="verse v4" data-usfm="PSA.129.4"><span class="content">එතුමාණෝ දුෂ්ටයන්ගේ වහල් බැමිවලින් මා මුදා හරින සේක.”</span></span> 
     </div> 
     <div class="q"> <span class="verse v4" data-usfm="PSA.129.4"><span class="content"> </span></span><span class="verse v5" data-usfm="PSA.129.5"><span class="label">5</span><span class="content">සියොන්ට ද්වේෂ කරන සියල්ලෝ ලජ්ජා වී පලා යත් වා!</span></span> 
     </div> 
     <div class="q"> <span class="verse v5" data-usfm="PSA.129.5"><span class="content"> </span></span><span class="verse v6" data-usfm="PSA.129.6"><span class="label">6</span><span class="content">ඔව්හු වැඩෙන්නට පළමුවෙන් වියළී යන, පියස්ස පිට ඇති තෘණ මෙන් වෙත් වා!</span></span> 
     </div> 
     <div class="q"> <span class="verse v6" data-usfm="PSA.129.6"><span class="content"> </span></span><span class="verse v7" data-usfm="PSA.129.7"><span class="label">7</span><span class="content">කපන්නා එයින්, අත පිරෙන මිටියක් වත්, මිටි බඳින්නා ළය පුරවන මිටියක් වත් නොගන්නේ ය.</span></span> 
     </div> 
     <div class="q"> <span class="verse v7" data-usfm="PSA.129.7"><span class="content"> </span></span><span class="verse v8" data-usfm="PSA.129.8"><span class="label">8</span><span class="content">“සමිඳුන්ගේ ආශීර්වාද ඔබට වේ වා!</span></span> 
     </div> 
     <div class="q2"> <span class="verse v8" data-usfm="PSA.129.8"><span class="content">සමිඳුන්ගේ නාමයෙන් අපි ඔබට ආශීර්වාද කරමු”යි මඟ යන කිසිවෙක් ඔවුන්ට නොකියන්නෝ ය.</span></span> 
     </div> 
    </div> 
   </div> 
  </div>
 </body>
</html>