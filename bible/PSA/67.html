<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch67" data-usfm="PSA.67">  
     <div class="s1"> <span class="heading"><b>අස්වැන්න ගීයක්</b></span> 
     </div> 
     <div class="cd"> <span class="heading"><b>කාව්‍යයකි; ගීතයකි.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.67.1"><span class="label">1</span><span class="content">දෙවිඳාණෝ අප වෙත දයාව පෙන්වමින් අපට ආශීර්වාද කරන සේක් වා!</span></span> 
     </div> 
     <div class="q2"> <span class="verse v1" data-usfm="PSA.67.1"><span class="content">ස්වකීය මුහුණ අප කෙරෙහි බබළවන සේක් වා!</span></span> 
     </div> 
     <div class="q"> <span class="verse v1" data-usfm="PSA.67.1"><span class="content"> </span></span><span class="verse v2" data-usfm="PSA.67.2"><span class="label">2</span><span class="content">එවිට මුළු ලොව ඔබේ කැමැත්ත දැනගන්නේ ය;</span></span> 
     </div> 
     <div class="q2"> <span class="verse v2" data-usfm="PSA.67.2"><span class="content">සියලු විජාතීහු ඔබේ ගැළවීමේ බලය දැනගන්නෝ ය.</span></span> 
     </div> 
     <div class="q"> <span class="verse v2" data-usfm="PSA.67.2"><span class="content"> </span></span><span class="verse v3" data-usfm="PSA.67.3"><span class="label">3</span><span class="content">අහෝ දෙවිඳුනි, ජනතාවෝ ඔබ පසසත් වා!</span></span> 
     </div> 
     <div class="q2"> <span class="verse v3" data-usfm="PSA.67.3"><span class="content">සියලු ජාතීහු ඔබ පසසත් වා!</span></span> 
     </div> 
     <div class="q"> <span class="verse v3" data-usfm="PSA.67.3"><span class="content"> </span></span><span class="verse v4" data-usfm="PSA.67.4"><span class="label">4</span><span class="content">ඔබ සාධාරණ ලෙස මිනිසුන් විනිශ්චය කරන සේක;</span></span> 
     </div> 
     <div class="q2"> <span class="verse v4" data-usfm="PSA.67.4"><span class="content">මිහි පිට සියලු විජාතීන් හට ඔබ මඟපෙන්වන සේක;</span></span> 
     </div> 
     <div class="q2"> <span class="verse v4" data-usfm="PSA.67.4"><span class="content">එබැවින් සකල ජනයා ප්‍රීතිමත් ව සතුටින් ගී ගයත් වා!</span></span> 
     </div> 
     <div class="q"> <span class="verse v4" data-usfm="PSA.67.4"><span class="content"> </span></span><span class="verse v5" data-usfm="PSA.67.5"><span class="label">5</span><span class="content">අහෝ දෙවිඳුනි, ජනතාවෝ ඔබ පසසත් වා!</span></span> 
     </div> 
     <div class="q2"> <span class="verse v5" data-usfm="PSA.67.5"><span class="content">සියලු ජාතීහු ඔබ පසසත් වා!</span></span> 
     </div> 
     <div class="q"> <span class="verse v5" data-usfm="PSA.67.5"><span class="content"> </span></span><span class="verse v6" data-usfm="PSA.67.6"><span class="label">6</span><span class="content">පොළොව පලදාව බහුල ව නිපදවිය;</span></span> 
     </div> 
     <div class="q2"> <span class="verse v6" data-usfm="PSA.67.6"><span class="content">දෙවිඳාණෝ, අපේ දෙවිඳාණෝ, අපට ආසිරි දුන් සේක.</span></span> 
     </div> 
     <div class="q"> <span class="verse v6" data-usfm="PSA.67.6"><span class="content"> </span></span><span class="verse v7" data-usfm="PSA.67.7"><span class="label">7</span><span class="content">අපේ දෙවිඳාණෝ අපට ආසිරි වස්වන සේක් වා!</span></span> 
     </div> 
     <div class="q2"> <span class="verse v7" data-usfm="PSA.67.7"><span class="content">පොළෝ වැසි සියල්ලෝ එතුමන්ට ගරු කරත් වා!</span></span> 
     </div> 
    </div> 
   </div> 
  </div>
 </body>
</html>