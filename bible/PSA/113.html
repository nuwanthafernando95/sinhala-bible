<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch113" data-usfm="PSA.113">  
     <div class="s1"> <span class="heading"><b>සමිඳුන්ගේ යහපත්කම වැණීම</b></span> 
     </div> 
     <div class="p"> <span class="content"> </span><span class="verse v1" data-usfm="PSA.113.1"><span class="label">1</span><span class="content">සමිඳුන්ට ප්‍රශංසා කරන්න, සමිඳුන්ගේ මෙහෙකරුවෙනි, ප්‍රශංසා කරන්න, සමිඳුන්ගේ නාමයට ප්‍රශංසා කරන්න.</span></span> 
     </div> 
     <div class="q"> <span class="verse v1" data-usfm="PSA.113.1"><span class="content"> </span></span><span class="verse v2" data-usfm="PSA.113.2"><span class="label">2</span><span class="content">මෙතැන් පටන් සදහට සමිඳුන්ගේ නාමයට ප්‍රශංසා වේ වා!</span></span> 
     </div> 
     <div class="q"> <span class="verse v2" data-usfm="PSA.113.2"><span class="content"> </span></span><span class="verse v3" data-usfm="PSA.113.3"><span class="label">3</span><span class="content">සමිඳුන්ගේ නාමයට නැගෙනහිර පටන් බස්නාහිර දක්වා ප්‍රශංසා කටයුතු ය.</span></span> 
     </div> 
     <div class="q"> <span class="verse v3" data-usfm="PSA.113.3"><span class="content"> </span></span><span class="verse v4" data-usfm="PSA.113.4"><span class="label">4</span><span class="content">සියලු ජාතීන්ට ඉහළින් සමිඳාණෝ වැජඹෙන සේක.</span></span> 
     </div> 
     <div class="q2"> <span class="verse v4" data-usfm="PSA.113.4"><span class="content">එතුමන්ගේ මහිමාලංකාරය අහස් තලය ඉක්මවා යයි.</span></span> 
     </div> 
     <div class="q"> <span class="verse v4" data-usfm="PSA.113.4"><span class="content"> </span></span><span class="verse v5" data-usfm="PSA.113.5"><span class="label">5</span><span class="content">අපේ දෙවි සමිඳුන්ට සමාන අන් කෙනෙක් නැත;</span></span> 
     </div> 
     <div class="q2"> <span class="verse v5" data-usfm="PSA.113.5"><span class="content">එතුමාණෝ උසස් තැන්හි වැඩ හිඳින සේක.</span></span> 
     </div> 
     <div class="q"> <span class="verse v5" data-usfm="PSA.113.5"><span class="content"> </span></span><span class="verse v6" data-usfm="PSA.113.6"><span class="label">6</span><span class="content">එහෙත්, අහසත්, පොළොවත් බලන පිණිස එතුමාණෝ පහතට නැමෙන සේක.</span></span> 
     </div> 
     <div class="q"> <span class="verse v6" data-usfm="PSA.113.6"><span class="content"> </span></span><span class="verse v7" data-usfm="PSA.113.7"><span class="label">7</span><span class="content">එතුමාණෝ දුප්පතා ධූලියෙන් නැඟුටුවන සේක;</span></span> 
     </div> 
     <div class="q2"> <span class="verse v7" data-usfm="PSA.113.7"><span class="content">දිළිඳා කසළ ගොඩින් ඔසවන සේක.</span></span> 
     </div> 
     <div class="q"> <span class="verse v7" data-usfm="PSA.113.7"><span class="content"> </span></span><span class="verse v8" data-usfm="PSA.113.8"><span class="label">8</span><span class="content">එසේ කරන්නේ, ඔවුන් අධිපතීන් සමඟ, තම සෙනඟගේ අධිපතීන් සමඟ හිඳුවන පිණිස ය.</span></span> 
     </div> 
     <div class="q"> <span class="verse v8" data-usfm="PSA.113.8"><span class="content"> </span></span><span class="verse v9" data-usfm="PSA.113.9"><span class="label">9</span><span class="content">එතුමාණෝ වඳ ස්ත්‍රිය දරුවන් ඇති ප්‍රීතිමත් මවක කරන සේක;</span></span> 
     </div> 
     <div class="q2"> <span class="verse v9" data-usfm="PSA.113.9"><span class="content">ඈට නිවෙසක් දෙන සේක.</span></span> 
     </div> 
     <div class="q2"> <span class="verse v9" data-usfm="PSA.113.9"><span class="content">සමිඳුන්ට ප්‍රශංසා කරන්න.</span></span> 
     </div> 
    </div> 
   </div> 
  </div>
 </body>
</html>