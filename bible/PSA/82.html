<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch82" data-usfm="PSA.82">  
     <div class="s1"> <span class="heading"><b>අදමිටු විනිසකරුවන්ට තරවටුවක්</b></span> 
     </div> 
     <div class="cd"> <span class="heading"><b>ආසාප්ගේ ගීතයකි.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.82.1"><span class="label">1</span><span class="content">දෙවිඳාණෝ දේව සභාවෙහි මුල’සුන ගන්න සේක.</span></span> 
     </div> 
     <div class="q2"> <span class="verse v1" data-usfm="PSA.82.1"><span class="content">දෙවිවරුන් මැද විනිශ්චය කරන සේක.</span></span> 
     </div> 
     <div class="q"> <span class="verse v1" data-usfm="PSA.82.1"><span class="content"> </span></span><span class="verse v2" data-usfm="PSA.82.2"><span class="label">2</span><span class="content">ඔබ කොපමණ කලක් අයුතු ලෙස විනිශ්චය කරන්නහු ද?</span></span> 
     </div> 
     <div class="q2"> <span class="verse v2" data-usfm="PSA.82.2"><span class="content">දුදනන්ගේ පැත්ත ගෙන ක්‍රියා කරන්නහු ද?</span></span> 
     </div> 
     <div class="q"> <span class="verse v2" data-usfm="PSA.82.2"><span class="content"> </span></span><span class="verse v3" data-usfm="PSA.82.3"><span class="label">3</span><span class="content">දුබලුන්ට හා අනාථයන්ට යුක්තිය පසිඳලන්න;</span></span> 
     </div> 
     <div class="q2"> <span class="verse v3" data-usfm="PSA.82.3"><span class="content">පීඩිතයන්ට හා දිළිඳුන්ට යුක්තිය ඉටු කරන්න;</span></span> 
     </div> 
     <div class="q"> <span class="verse v3" data-usfm="PSA.82.3"><span class="content"> </span></span><span class="verse v4" data-usfm="PSA.82.4"><span class="label">4</span><span class="content">දුබලුන් හා දිළිඳුන් මුදාලන්න;</span></span> 
     </div> 
     <div class="q2"> <span class="verse v4" data-usfm="PSA.82.4"><span class="content">දුදනන්ගේ ග්‍රහණයෙන් ඔවුන් බේරාගන්න.</span></span> 
     </div> 
     <div class="q"> <span class="verse v4" data-usfm="PSA.82.4"><span class="content"> </span></span><span class="verse v5" data-usfm="PSA.82.5"><span class="label">5</span><span class="content">නියම දැනීමක් හා තේරුමක් නැති ව ඔව්හු අඳුරෙහි සැරිසරන්නෝ ය.</span></span> 
     </div> 
     <div class="q2"> <span class="verse v5" data-usfm="PSA.82.5"><span class="content">පොළෝ පදනම් සියල්ල කම්පා වන්නේ ය.</span></span> 
     </div> 
     <div class="q"> <span class="verse v5" data-usfm="PSA.82.5"><span class="content"> </span></span><span class="verse v6" data-usfm="PSA.82.6"><span class="label">6</span><span class="content"> </span><span class="content">“ඔබ දෙවිවරු ය”යි මම කීවෙමි;</span></span> 
     </div> 
     <div class="q2"> <span class="verse v6" data-usfm="PSA.82.6"><span class="content">ඔබ සියල්ලෝ අති උත්තමයාණන්ගේ දරුවෝ වන්නහු ය.</span></span> 
     </div> 
     <div class="q"> <span class="verse v6" data-usfm="PSA.82.6"><span class="content"> </span></span><span class="verse v7" data-usfm="PSA.82.7"><span class="label">7</span><span class="content">එහෙත්, ඔබ අන් මිනිසුන් මෙන් මරණයට බිලි වන්නහු ය.</span></span> 
     </div> 
     <div class="q2"> <span class="verse v7" data-usfm="PSA.82.7"><span class="content">රජ දරුවන් මෙන් ඔබ සියලු දෙන වැටී යන්නහු ය.</span></span> 
     </div> 
     <div class="q"> <span class="verse v7" data-usfm="PSA.82.7"><span class="content"> </span></span><span class="verse v8" data-usfm="PSA.82.8"><span class="label">8</span><span class="content">අහෝ දෙවිඳුනි!</span></span> 
     </div> 
     <div class="q2"> <span class="verse v8" data-usfm="PSA.82.8"><span class="content">ඔබ නැඟිට මිහිතලය විනිශ්චය කරන සේක් වා!</span></span> 
     </div> 
     <div class="q2"> <span class="verse v8" data-usfm="PSA.82.8"><span class="content">සියලු ජාතීහු ඔබ වහන්සේට අයිති ය.</span></span> 
     </div> 
    </div> 
   </div> 
  </div>
 </body>
</html>