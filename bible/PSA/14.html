<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch14" data-usfm="PSA.14">  
     <div class="s1"> <span class="heading"><b>අදේවදෘෂ්ටිකයන්ගේ ඉරණම</b></span> 
     </div> 
     <div class="cd"> <span class="heading"><b>දාවිත්ගේ ගීතයකි.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.14.1"><span class="label">1</span><span class="content"> </span><span class="content">“දෙවි කෙනෙක් නැතැ”යි අනුවණයෝ සිතින් සිතති.</span></span> 
     </div> 
     <div class="q2"> <span class="verse v1" data-usfm="PSA.14.1"><span class="content">එවැනි අය අධම කුදිටු දේ ම කරති;</span></span> 
     </div> 
     <div class="q2"> <span class="verse v1" data-usfm="PSA.14.1"><span class="content">යහපත කරන කිසිවෙක් ඔවුන් අතර තවත් නැත.</span></span> 
     </div> 
     <div class="q"> <span class="verse v1" data-usfm="PSA.14.1"><span class="content"> </span></span><span class="verse v2" data-usfm="PSA.14.2"><span class="label">2</span><span class="content">සමිඳාණෝ සුරලොව සිට බලන සේක;</span></span> 
     </div> 
     <div class="q2"> <span class="verse v2" data-usfm="PSA.14.2"><span class="content">මිනිස් ලොවෙහි නැණවත් අය, දෙවිඳුන් වැඳ පුදන අය, ඇද්දැ යි විමසන සේක.</span></span> 
     </div> 
     <div class="q"> <span class="verse v2" data-usfm="PSA.14.2"><span class="content"> </span></span><span class="verse v3" data-usfm="PSA.14.3"><span class="label">3</span><span class="content">ඔවුන් සියල්ලන් ම මුළා ව ගොස් ඇත;</span></span> 
     </div> 
     <div class="q2"> <span class="verse v3" data-usfm="PSA.14.3"><span class="content">සව් සත කෙලෙස් මලින් පිරී ඇත.</span></span> 
     </div> 
     <div class="q2"> <span class="verse v3" data-usfm="PSA.14.3"><span class="content">හොඳක් කරන කිසිවෙක් නැත;</span></span> 
     </div> 
     <div class="q2"> <span class="verse v3" data-usfm="PSA.14.3"><span class="content">ඇත්තට ම නැත.</span></span> 
     </div> 
     <div class="q"> <span class="verse v3" data-usfm="PSA.14.3"><span class="content"> </span></span><span class="verse v4" data-usfm="PSA.14.4"><span class="label">4</span><span class="content">කෑම කන්නාක් මෙන් මාගේ සෙනඟ කා දමන, මා හට අයැදුම් නොකරන, අදමිටු මේ අයට සිහි නුවණ නැද් ද?</span></span> 
     </div> 
     <div class="q"> <span class="verse v4" data-usfm="PSA.14.4"><span class="content"> </span></span><span class="verse v5" data-usfm="PSA.14.5"><span class="label">5</span><span class="content">දෙවි තුමන් තමන් කීකරු අයට ළං ව වැඩ වසන බැවින්, පවිටු දනෝ මහත් බියෙන් ඇලළී යති.</span></span> 
     </div> 
     <div class="q"> <span class="verse v5" data-usfm="PSA.14.5"><span class="content"> </span></span><span class="verse v6" data-usfm="PSA.14.6"><span class="label">6</span><span class="content">පවිටු දනෝ දිළිඳුන්ගේ සිතුම්පැතුම් ව්‍යර්ථ කරති.</span></span> 
     </div> 
     <div class="q2"> <span class="verse v6" data-usfm="PSA.14.6"><span class="content">එහෙත්, සමිඳාණෝ ඔවුන්ගේ සරණ වන සේක.</span></span> 
     </div> 
     <div class="q"> <span class="verse v6" data-usfm="PSA.14.6"><span class="content"> </span></span><span class="verse v7" data-usfm="PSA.14.7"><span class="label">7</span><span class="content">සියොන් කන්දෙන් විමුක්තිය පැමිණියොත් කෙතරම් හොඳ ද?</span></span> 
     </div> 
     <div class="q2"> <span class="verse v7" data-usfm="PSA.14.7"><span class="content">හිමි තුමන් සිය සෙනඟට සැප සම්පත දුන් විට, ජාකොබ් පෙළපතට කොපමණ ප්‍රීතියක් ද?</span></span> 
     </div> 
     <div class="q2"> <span class="verse v7" data-usfm="PSA.14.7"><span class="content">ඉශ්රායෙල් සෙනඟට කොපමණ සතුටක් ද?</span></span> 
     </div> 
    </div> 
   </div> 
  </div>
 </body>
</html>