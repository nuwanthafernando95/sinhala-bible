<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch123" data-usfm="PSA.123">  
     <div class="s1"> <span class="heading"><b>දයාව සඳහා යැදීම</b></span> 
     </div> 
     <div class="p"> <span class="content"> </span><span class="verse v1" data-usfm="PSA.123.1"><span class="label">1</span><span class="content">සගලොව වැඩ වසන සමිඳුනි ඔබ දෙස මාගේ ඇස් ඔසවමි.</span></span> 
     </div> 
     <div class="q"> <span class="verse v1" data-usfm="PSA.123.1"><span class="content"> </span></span><span class="verse v2" data-usfm="PSA.123.2"><span class="label">2</span><span class="content">බලව, දාසයෙකුගේ ඇස් සිය ස්වාමියාගේ අත දෙසත්, දාසියකගේ ඇස් සිය ස්වාමි දුවගේ අත දෙසත් යොමු වී තිබෙන්නාක් මෙන්, අපේ දෙවිඳාණන්ගේ කරුණාව අප වෙත පහළ වන තෙක්, අපේ දෑස එතුමාණන් දෙස යොමා තිබේ.</span></span> 
     </div> 
     <div class="q"> <span class="verse v2" data-usfm="PSA.123.2"><span class="content"> </span></span><span class="verse v3" data-usfm="PSA.123.3"><span class="label">3</span><span class="content">සමිඳුනි, අපට කරුණා කළ මැනව;</span></span> 
     </div> 
     <div class="q2"> <span class="verse v3" data-usfm="PSA.123.3"><span class="content">අපට කරුණා කළ මැනව.</span></span> 
     </div> 
     <div class="q2"> <span class="verse v3" data-usfm="PSA.123.3"><span class="content">මන්ද, අපි අධික ලෙස නින්දාවට ලක් වී සිටියෙමු.</span></span> 
     </div> 
     <div class="q"> <span class="verse v3" data-usfm="PSA.123.3"><span class="content"> </span></span><span class="verse v4" data-usfm="PSA.123.4"><span class="label">4</span><span class="content">සුව පහසු ලබමින් සිටින අයගේ උපහාසයටත්, අහංකාරීන්ගේ නින්දාවටත් අපි බොහෝ කල් ලක් වී සිටියෙමු.</span></span> 
     </div> 
    </div> 
   </div> 
  </div>
 </body>
</html>