<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch93" data-usfm="PSA.93">  
     <div class="s1"> <span class="heading"><b>සමිඳුන්ගේ රාජශ්‍රීය</b></span> 
     </div> 
     <div class="p"> <span class="content"> </span><span class="verse v1" data-usfm="PSA.93.1"><span class="label">1</span><span class="content">සමිඳාණෝ රජකම් කරන සේක;</span></span> 
     </div> 
     <div class="q2"> <span class="verse v1" data-usfm="PSA.93.1"><span class="content">ජයශ්‍රීය නමැති ඉඟ පටිය බැඳ මහිමාලංකාරයෙන් සැරසී සිටින සේක.</span></span> 
     </div> 
     <div class="q2"> <span class="verse v1" data-usfm="PSA.93.1"><span class="content">සදහට ම නොසැලෙන සක්වළ පිහිටෙවු සේක.</span></span> 
     </div> 
     <div class="q"> <span class="verse v1" data-usfm="PSA.93.1"><span class="content"> </span></span><span class="verse v2" data-usfm="PSA.93.2"><span class="label">2</span><span class="content">ඔබේ සිහසුන ආදියේ පටන් තිරසර ව පිහිටා ඇත්තේ ය.</span></span> 
     </div> 
     <div class="q2"> <span class="verse v2" data-usfm="PSA.93.2"><span class="content">ඔබ අනාදියේ පටන් වැඩ සිටින සේක.</span></span> 
     </div> 
     <div class="q"> <span class="verse v2" data-usfm="PSA.93.2"><span class="content"> </span></span><span class="verse v3" data-usfm="PSA.93.3"><span class="label">3</span><span class="content">සමිඳුනි, සමුදුර රළපතර, එසේ ය, සමුදුර රළපතර, මහ හඬින් ගර්ජනා කරන්නේ ය;</span></span> 
     </div> 
     <div class="q2"> <span class="verse v3" data-usfm="PSA.93.3"><span class="content">ඒවා මහ හඬින් ගිගුම් දෙන්නේ ය.</span></span> 
     </div> 
     <div class="q"> <span class="verse v3" data-usfm="PSA.93.3"><span class="content"> </span></span><span class="verse v4" data-usfm="PSA.93.4"><span class="label">4</span><span class="content">සමිඳාණෝ අහස් තලයෙහි ශ්‍රේෂ්ඨ ලෙස රජකම් කරන සේක;</span></span> 
     </div> 
     <div class="q2"> <span class="verse v4" data-usfm="PSA.93.4"><span class="content">එතුමාණෝ ගිගුරුම් හඬ නඟන මුහුදු ජලයට වඩා බලසම්පන්න ය, රළපතරට වඩා බලවත් ය.</span></span> 
     </div> 
     <div class="q"> <span class="verse v4" data-usfm="PSA.93.4"><span class="content"> </span></span><span class="verse v5" data-usfm="PSA.93.5"><span class="label">5</span><span class="content">සමිඳුනි, ඔබේ අණපණත් සදාතනික ය.</span></span> 
     </div> 
     <div class="q2"> <span class="verse v5" data-usfm="PSA.93.5"><span class="content">ඔබේ දේව මාලිගාව සැබැවින් ම සදහට ම සුවිශුද්ධ ය.</span></span> 
     </div> 
    </div> 
   </div> 
  </div>
 </body>
</html>