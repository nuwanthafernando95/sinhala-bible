<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch47" data-usfm="PSA.47">  
     <div class="s1"> <span class="heading"><b>මහීපාල දෙවිඳාණෝ</b></span> 
     </div> 
     <div class="cd"> <span class="heading"><b>කෝරාගේ පුත්‍රයන්ගේ ගීතයකි.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.47.1"><span class="label">1</span><span class="content">සව් සතුනි, අත්පොළසන් දෙන්න;</span></span> 
     </div> 
     <div class="q2"> <span class="verse v1" data-usfm="PSA.47.1"><span class="content">ජය ගොස නංවා දෙවිඳුන්ට තුති දෙන්න.</span></span> 
     </div> 
     <div class="q"> <span class="verse v1" data-usfm="PSA.47.1"><span class="content"> </span></span><span class="verse v2" data-usfm="PSA.47.2"><span class="label">2</span><span class="content">අති උතුම් සමිඳාණෝ බියකරු ය, මුළු මහ පොළොව කෙරේ අග රජ ය.</span></span> 
     </div> 
     <div class="q"> <span class="verse v2" data-usfm="PSA.47.2"><span class="content"> </span></span><span class="verse v3" data-usfm="PSA.47.3"><span class="label">3</span><span class="content">එතුමාණෝ ජාතීන් පරදා අපට ජය දුන් සේක;</span></span> 
     </div> 
     <div class="q2"> <span class="verse v3" data-usfm="PSA.47.3"><span class="content">සව් සත කෙරේ අග රජ වන සේක.</span></span> 
     </div> 
     <div class="q"> <span class="verse v3" data-usfm="PSA.47.3"><span class="content"> </span></span><span class="verse v4" data-usfm="PSA.47.4"><span class="label">4</span><span class="content">තම හට ප්‍රිය ජාකොබ්ගේ සෙනඟ වන අප හට මවු බිමක් ලබා දුන් සේක.</span></span> 
     </div> 
     <div class="q"> <span class="verse v4" data-usfm="PSA.47.4"><span class="content"> </span></span><span class="verse v5" data-usfm="PSA.47.5"><span class="label">5</span><span class="content">ජය ගොස නංවා, කාහල හඬ පතුරා, එතුමාණෝ සිහසුන මත නැඟුණ සේක.</span></span> 
     </div> 
     <div class="q"> <span class="verse v5" data-usfm="PSA.47.5"><span class="content"> </span></span><span class="verse v6" data-usfm="PSA.47.6"><span class="label">6</span><span class="content">දෙවි තුමන් හට ගී පසස් නඟන්න.</span></span> 
     </div> 
     <div class="q2"> <span class="verse v6" data-usfm="PSA.47.6"><span class="content">ගී පසස් නඟන්න.</span></span> 
     </div> 
     <div class="q2"> <span class="verse v6" data-usfm="PSA.47.6"><span class="content">අපේ නිරිඳු හට ගී පසස් නඟන්න;</span></span> 
     </div> 
     <div class="q2"> <span class="verse v6" data-usfm="PSA.47.6"><span class="content">ගී පසස් නඟන්න.</span></span> 
     </div> 
     <div class="q"> <span class="verse v6" data-usfm="PSA.47.6"><span class="content"> </span></span><span class="verse v7" data-usfm="PSA.47.7"><span class="label">7</span><span class="content">දෙවිඳාණෝ මුළු දෙරණට නිරිඳාණෝ ය.</span></span> 
     </div> 
     <div class="q2"> <span class="verse v7" data-usfm="PSA.47.7"><span class="content">එතුමන් හට ගී පැසසුම් ගයන්න.</span></span> 
     </div> 
     <div class="q"> <span class="verse v7" data-usfm="PSA.47.7"><span class="content"> </span></span><span class="verse v8" data-usfm="PSA.47.8"><span class="label">8</span><span class="content">දෙවිඳාණෝ ජාතීන් අතර රජිඳාණෝ ය;</span></span> 
     </div> 
     <div class="q2"> <span class="verse v8" data-usfm="PSA.47.8"><span class="content">එතුමාණෝ සුවිශුද්ධ සිහසුන් අරා වැඩ සිටින සේක.</span></span> 
     </div> 
     <div class="q"> <span class="verse v8" data-usfm="PSA.47.8"><span class="content"> </span></span><span class="verse v9" data-usfm="PSA.47.9"><span class="label">9</span><span class="content">ජාතීන්ගේ අධිපතීහු, ආබ්‍රහම්ගේ වංශයට අයත් දේව සෙනඟ සමඟ එක් රැස් වන්නෝ ය.</span></span> 
     </div> 
     <div class="q2"> <span class="verse v9" data-usfm="PSA.47.9"><span class="content">පොළොවේ බලවත් ජාතීහු දෙවි තුමන්ට අයිති ය;</span></span> 
     </div> 
     <div class="q2"> <span class="verse v9" data-usfm="PSA.47.9"><span class="content">එතුමාණෝ උන් හැම කෙරේ රජකම් කරන සේක.</span></span> 
     </div> 
    </div> 
   </div> 
  </div>
 </body>
</html>