<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch149" data-usfm="PSA.149">  
     <div class="s1"> <span class="heading"><b>ජය මංගල ගීය</b></span> 
     </div> 
     <div class="p"> <span class="content"> </span><span class="verse v1" data-usfm="PSA.149.1"><span class="label">1</span><span class="content">සමිඳුන් පසසන්න.</span></span> 
     </div> 
     <div class="q2"> <span class="verse v1" data-usfm="PSA.149.1"><span class="content">සමිඳුන්ට නව ගීතිකාවක් ද සැදැහැවතුන්ගේ සභාවේ දී එතුමන්ගේ පැසසුම් ද ගායනා කරන්න.</span></span> 
     </div> 
     <div class="q"> <span class="verse v1" data-usfm="PSA.149.1"><span class="content"> </span></span><span class="verse v2" data-usfm="PSA.149.2"><span class="label">2</span><span class="content">තමන් මැවූ තැනැන් වහන්සේ කෙරෙහි ඉශ්රායෙල් ප්‍රීති වෙත් වා!</span></span> 
     </div> 
     <div class="q2"> <span class="verse v2" data-usfm="PSA.149.2"><span class="content">තමන්ගේ රජුන් කෙරෙහි සියොන්හි දරුවෝ ප්‍රීතිමත් වෙත් වා!</span></span> 
     </div> 
     <div class="q"> <span class="verse v2" data-usfm="PSA.149.2"><span class="content"> </span></span><span class="verse v3" data-usfm="PSA.149.3"><span class="label">3</span><span class="content">එතුමන්ගේ නාමයට රඟපාමින් පැසසුම් කරත් වා!</span></span> 
     </div> 
     <div class="q2"> <span class="verse v3" data-usfm="PSA.149.3"><span class="content">රබන් ගසා, වීණා වයා එතුමන්ට පසස් ගී ගයත් වා!</span></span> 
     </div> 
     <div class="q"> <span class="verse v3" data-usfm="PSA.149.3"><span class="content"> </span></span><span class="verse v4" data-usfm="PSA.149.4"><span class="label">4</span><span class="content">සමිඳාණෝ සිය සෙනඟ කෙරෙහි ප්‍රසන්න වන සේක.</span></span> 
     </div> 
     <div class="q2"> <span class="verse v4" data-usfm="PSA.149.4"><span class="content">දීනයන් ජය සිරියෙන් සරසන සේක.</span></span> 
     </div> 
     <div class="q"> <span class="verse v4" data-usfm="PSA.149.4"><span class="content"> </span></span><span class="verse v5" data-usfm="PSA.149.5"><span class="label">5</span><span class="content">සැදැහැවත්තු මහිමයෙන් යුක්ත ව ප්‍රීති වෙත් වා!</span></span> 
     </div> 
     <div class="q2"> <span class="verse v5" data-usfm="PSA.149.5"><span class="content">මුළු රෑ එතුමන් නමදිමින් ප්‍රීතියෙන් ගායනා කරත් වා!</span></span> 
     </div> 
     <div class="q"> <span class="verse v5" data-usfm="PSA.149.5"><span class="content"> </span></span><span class="verse v6" data-usfm="PSA.149.6"><span class="label">6</span><span class="content">දෙමුවහත් කඩුවක් අතට ගනිත් වා!</span></span> 
     </div> 
     <div class="q2"> <span class="verse v6" data-usfm="PSA.149.6"><span class="content">සිය මුවින් සමිඳුන්ට පැසසුම් කරත් වා!</span></span> 
     </div> 
     <div class="q"> <span class="verse v6" data-usfm="PSA.149.6"><span class="content"> </span></span><span class="verse v7" data-usfm="PSA.149.7"><span class="label">7</span><span class="content">එසේ කරන්නේ, ජාතීන් කෙරෙහි පළිගැනීම පිණිස ය;</span></span> 
     </div> 
     <div class="q2"> <span class="verse v7" data-usfm="PSA.149.7"><span class="content">මිනිස් වර්ගයන් කෙරෙහි දඬුවම් පමුණුවන පිණිස ය;</span></span> 
     </div> 
     <div class="q"> <span class="verse v7" data-usfm="PSA.149.7"><span class="content"> </span></span><span class="verse v8" data-usfm="PSA.149.8"><span class="label">8</span><span class="content">ඔවුන්ගේ රජුන් යදමින් ද ඔවුන්ගේ අධිපතීන් විලංගුවලින් ද බඳින පිණිස ය;</span></span> 
     </div> 
     <div class="q"> <span class="verse v8" data-usfm="PSA.149.8"><span class="content"> </span></span><span class="verse v9" data-usfm="PSA.149.9"><span class="label">9</span><span class="content">ලියන ලද විනිශ්චය ඔවුන් කෙරෙහි ඉටු කරනු පිණිස ය;</span></span> 
     </div> 
     <div class="q2"> <span class="verse v9" data-usfm="PSA.149.9"><span class="content">මේ ගෞරවය එතුමන්ගේ සියලු සැදැහැවතුන්ට ඇත්තේ ය.</span></span> 
     </div> 
     <div class="q2"> <span class="verse v9" data-usfm="PSA.149.9"><span class="content">සමිඳුන්ට ප්‍රශංසා වේ වා!</span></span> 
     </div> 
    </div> 
   </div> 
  </div>
 </body>
</html>