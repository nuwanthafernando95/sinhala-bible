<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch98" data-usfm="PSA.98">  
     <div class="s1"> <span class="heading"><b>සමිඳුන්ගේ රාජශ්‍රීය වර්ණනා කිරීම</b></span> 
     </div> 
     <div class="p"> <span class="content"> </span><span class="verse v1" data-usfm="PSA.98.1"><span class="label">1</span><span class="content">සමිඳුන්ට නව ගීයක් ගයන්න;</span></span> 
     </div> 
     <div class="q2"> <span class="verse v1" data-usfm="PSA.98.1"><span class="content">මන්ද, එතුමාණෝ අසිරිමත් ක්‍රියා කළ සේක.</span></span> 
     </div> 
     <div class="q2"> <span class="verse v1" data-usfm="PSA.98.1"><span class="content">සිය බලයෙන් හා ශුද්ධ ශක්තියෙන් ජයග්‍රහණය ලත් සේක.</span></span> 
     </div> 
     <div class="q"> <span class="verse v1" data-usfm="PSA.98.1"><span class="content"> </span></span><span class="verse v2" data-usfm="PSA.98.2"><span class="label">2</span><span class="content">සමිඳාණෝ ස්වකීය ජයග්‍රහණය ප්‍රකාශ කළ සේක;</span></span> 
     </div> 
     <div class="q2"> <span class="verse v2" data-usfm="PSA.98.2"><span class="content">විජාතීන්ගේ ඇස් හමුයෙහි සිය විමුක්ති බලය එළිදරව් කළ සේක.</span></span> 
     </div> 
     <div class="q"> <span class="verse v2" data-usfm="PSA.98.2"><span class="content"> </span></span><span class="verse v3" data-usfm="PSA.98.3"><span class="label">3</span><span class="content">එතුමාණෝ ඉශ්රායෙල් වංශය කෙරෙහි එතුමන්ගේ ප්‍රේමයත්, විශ්වාසවන්තකමත් සිහි කළ සේක.</span></span> 
     </div> 
     <div class="q2"> <span class="verse v3" data-usfm="PSA.98.3"><span class="content">මිහි පිට සියලු දෙන අප දෙවිඳුන්ගේ ජයග්‍රහණය දුටුවෝ ය.</span></span> 
     </div> 
     <div class="q"> <span class="verse v3" data-usfm="PSA.98.3"><span class="content"> </span></span><span class="verse v4" data-usfm="PSA.98.4"><span class="label">4</span><span class="content">එම්බා ලෝ වැසි සියල්ලෙනි, සමිඳුන් හට ප්‍රීතියෙන් ගී ගයන්න;</span></span> 
     </div> 
     <div class="q2"> <span class="verse v4" data-usfm="PSA.98.4"><span class="content">ප්‍රීති ගී ගයමින් එතුමන් පසසන්න.</span></span> 
     </div> 
     <div class="q"> <span class="verse v4" data-usfm="PSA.98.4"><span class="content"> </span></span><span class="verse v5" data-usfm="PSA.98.5"><span class="label">5</span><span class="content">වීණාව වයමින් සමිඳුන්ට ගී ගයන්න;</span></span> 
     </div> 
     <div class="q2"> <span class="verse v5" data-usfm="PSA.98.5"><span class="content">වීණාවෙන් ද ගී නාදයෙන් ද ප්‍රශංසා කරන්න.</span></span> 
     </div> 
     <div class="q"> <span class="verse v5" data-usfm="PSA.98.5"><span class="content"> </span></span><span class="verse v6" data-usfm="PSA.98.6"><span class="label">6</span><span class="content">හොරණෑ හා නළා හඬින් ද රජාණන් වන සමිඳුන් අබිමුව ප්‍රීතියෙන් ගී ගයන්න.</span></span> 
     </div> 
     <div class="q"> <span class="verse v6" data-usfm="PSA.98.6"><span class="content"> </span></span><span class="verse v7" data-usfm="PSA.98.7"><span class="label">7</span><span class="content">මුහුද ද එහි ඇති සියල්ල ද ගර්ජනා කෙරේ වා!</span></span> 
     </div> 
     <div class="q2"> <span class="verse v7" data-usfm="PSA.98.7"><span class="content">ලෝකය ද එහි වැසියෝ ද ගී ගයත් වා!</span></span> 
     </div> 
     <div class="q"> <span class="verse v7" data-usfm="PSA.98.7"><span class="content"> </span></span><span class="verse v8" data-usfm="PSA.98.8"><span class="label">8</span><span class="content">ගංගා අත් පොළසන් දේ වා!</span></span> 
     </div> 
     <div class="q2"> <span class="verse v8" data-usfm="PSA.98.8"><span class="content">කඳු හෙල් එක් ව සමිඳුන් හට ප්‍රීති නාද දේ වා!</span></span> 
     </div> 
     <div class="q"> <span class="verse v8" data-usfm="PSA.98.8"><span class="content"> </span></span><span class="verse v9" data-usfm="PSA.98.9"><span class="label">9</span><span class="content">මන්ද, සමිඳාණෝ මිහිතලය පාලනය කරන පිණිස වඩින සේක;</span></span> 
     </div> 
     <div class="q2"> <span class="verse v9" data-usfm="PSA.98.9"><span class="content">එතුමාණෝ ලෝ වැසියන් ධර්මිෂ්ඨකමින් ද සාධාරණකමින් ද පාලනය කරන සේක.</span></span> 
     </div> 
    </div> 
   </div> 
  </div>
 </body>
</html>