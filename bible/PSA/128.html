<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch128" data-usfm="PSA.128">  
     <div class="s1"> <span class="heading"><b>බැතිමතුන් හට ආසිරි</b></span> 
     </div> 
     <div class="p"> <span class="content"> </span><span class="verse v1" data-usfm="PSA.128.1"><span class="label">1</span><span class="content">සමිඳුන් කෙරෙහි ගරුබිය ඇති, එතුමන්ගේ මාර්ගයෙහි හැසිරෙන සියල්ලෝ භාග්‍යවන්තයෝ ය.</span></span> 
     </div> 
     <div class="q"> <span class="verse v1" data-usfm="PSA.128.1"><span class="content"> </span></span><span class="verse v2" data-usfm="PSA.128.2"><span class="label">2</span><span class="content">මන්ද, ඔබේ ශ්‍රම ශක්තියේ ප්‍රතිඵලය ඔබ භුක්ති විඳින්නෙහි ය.</span></span> 
     </div> 
     <div class="q2"> <span class="verse v2" data-usfm="PSA.128.2"><span class="content">ඔබ වාසනාවන්ත ය;</span></span> 
     </div> 
     <div class="q2"> <span class="verse v2" data-usfm="PSA.128.2"><span class="content">ඔබට ශුභසිද්ධ වන්නේ ය.</span></span> 
     </div> 
     <div class="q"> <span class="verse v2" data-usfm="PSA.128.2"><span class="content"> </span></span><span class="verse v3" data-usfm="PSA.128.3"><span class="label">3</span><span class="content">ඔබේ බිරිඳ ඔබේ නිවෙස තුළ පල දෙන මිදිවැලක් මෙන් වන්නී ය.</span></span> 
     </div> 
     <div class="q2"> <span class="verse v3" data-usfm="PSA.128.3"><span class="content">ඔබේ දරුවෝ ඔබේ මේසය වටා ඔලීව පැල මෙන් වන්නෝ ය.</span></span> 
     </div> 
     <div class="q"> <span class="verse v3" data-usfm="PSA.128.3"><span class="content"> </span></span><span class="verse v4" data-usfm="PSA.128.4"><span class="label">4</span><span class="content">සමිඳුන් කෙරෙහි ගරුබිය දක්වන්නා මෙසේ ආසිරි ලබන්නේ ය.</span></span> 
     </div> 
     <div class="q"> <span class="verse v4" data-usfm="PSA.128.4"><span class="content"> </span></span><span class="verse v5" data-usfm="PSA.128.5"><span class="label">5</span><span class="content">සමිඳාණෝ සියොන්හි සිට ඔබට ආශීර්වාද කරන සේක් වා!</span></span> 
     </div> 
     <div class="q2"> <span class="verse v5" data-usfm="PSA.128.5"><span class="content">ඔබේ මුළු ජීවිත කාලයේ දී ජෙරුසලමේ සුබ සෙත ඔබට දක්නට ලැබේ වා!</span></span> 
     </div> 
     <div class="q"> <span class="verse v5" data-usfm="PSA.128.5"><span class="content"> </span></span><span class="verse v6" data-usfm="PSA.128.6"><span class="label">6</span><span class="content">ඔබේ දරු මුණුබුරන් දකින්නට ලැබේ වා!</span></span> 
     </div> 
     <div class="q2"> <span class="verse v6" data-usfm="PSA.128.6"><span class="content">ඉශ්රායෙල් සෙනඟට සාමය වේ වා!</span></span> 
     </div> 
    </div> 
   </div> 
  </div>
 </body>
</html>