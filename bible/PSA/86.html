<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch86" data-usfm="PSA.86">  
     <div class="s1"> <span class="heading"><b>විශ්වාස මෙහෙකරුවාගේ යැදුම</b></span> 
     </div> 
     <div class="cd"> <span class="heading"><b>දාවිත්ගේ යාච්ඤාවකි.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.86.1"><span class="label">1</span><span class="content">සමිඳුනි, ඔබ කන් යොමා මට පිළිතුරු දුන මැනව.</span></span> 
     </div> 
     <div class="q2"> <span class="verse v1" data-usfm="PSA.86.1"><span class="content">මන්ද, මම අසරණ ය;</span></span> 
     </div> 
     <div class="q2"> <span class="verse v1" data-usfm="PSA.86.1"><span class="content">මම දුබල ය.</span></span> 
     </div> 
     <div class="q"> <span class="verse v1" data-usfm="PSA.86.1"><span class="content"> </span></span><span class="verse v2" data-usfm="PSA.86.2"><span class="label">2</span><span class="content">මා භක්තිවන්ත බැවින් මා මරණින් මුදනු මැනව;</span></span> 
     </div> 
     <div class="q2"> <span class="verse v2" data-usfm="PSA.86.2"><span class="content">ඔබ කෙරෙහි විශ්වාස කරන ඔබේ දාසයා මුදාලුව මැනව.</span></span> 
     </div> 
     <div class="q"> <span class="verse v2" data-usfm="PSA.86.2"><span class="content"> </span></span><span class="verse v3" data-usfm="PSA.86.3"><span class="label">3</span><span class="content">මාගේ සමිඳුනි, මට අනුකම්පා කළ මැනව.</span></span> 
     </div> 
     <div class="q2"> <span class="verse v3" data-usfm="PSA.86.3"><span class="content">මුළු දවස පුරා මම ඔබට අයැදිමි.</span></span> 
     </div> 
     <div class="q"> <span class="verse v3" data-usfm="PSA.86.3"><span class="content"> </span></span><span class="verse v4" data-usfm="PSA.86.4"><span class="label">4</span><span class="content">ඔබේ දාසයාගේ සිත ප්‍රීතිමත් කළ මැනව.</span></span> 
     </div> 
     <div class="q2"> <span class="verse v4" data-usfm="PSA.86.4"><span class="content">මන්ද, මාගේ සමිඳුනි, මම ඔබට යාච්ඤා කරමි.</span></span> 
     </div> 
     <div class="q"> <span class="verse v4" data-usfm="PSA.86.4"><span class="content"> </span></span><span class="verse v5" data-usfm="PSA.86.5"><span class="label">5</span><span class="content">මාගේ සමිඳුනි, ඔබ යහපත් ය, ඔබ කමා කරන සේක;</span></span> 
     </div> 
     <div class="q2"> <span class="verse v5" data-usfm="PSA.86.5"><span class="content">ඔබට අයැදින සියල්ලන්ට තිර පෙම බහුල ව ප්‍රදානය කරන සේක.</span></span> 
     </div> 
     <div class="q"> <span class="verse v5" data-usfm="PSA.86.5"><span class="content"> </span></span><span class="verse v6" data-usfm="PSA.86.6"><span class="label">6</span><span class="content">සමිඳුනි, මාගේ අයැදුමට සවන් දුන මැනව.</span></span> 
     </div> 
     <div class="q2"> <span class="verse v6" data-usfm="PSA.86.6"><span class="content">පිහිට පතමින් මා කරන අයැදුමට කන් දුන මැනව.</span></span> 
     </div> 
     <div class="q"> <span class="verse v6" data-usfm="PSA.86.6"><span class="content"> </span></span><span class="verse v7" data-usfm="PSA.86.7"><span class="label">7</span><span class="content">විපත් කාලයේ දී මම ඔබට හඬගසන්නෙමි.</span></span> 
     </div> 
     <div class="q2"> <span class="verse v7" data-usfm="PSA.86.7"><span class="content">ඔබ මට පිළිතුරු දෙන සේක.</span></span> 
     </div> 
     <div class="q"> <span class="verse v7" data-usfm="PSA.86.7"><span class="content"> </span></span><span class="verse v8" data-usfm="PSA.86.8"><span class="label">8</span><span class="content">අහෝ සමිඳුනි!</span></span> 
     </div> 
     <div class="q2"> <span class="verse v8" data-usfm="PSA.86.8"><span class="content">දෙවිවරුන් අතර ඔබට සමාන අන් කෙනෙක් නැත්තේ ය.</span></span> 
     </div> 
     <div class="q2"> <span class="verse v8" data-usfm="PSA.86.8"><span class="content">ඔබේ ක්‍රියාවන්ට සම කළ හැකි අන් ක්‍රියා ද නැත්තේ ය.</span></span> 
     </div> 
     <div class="q"> <span class="verse v8" data-usfm="PSA.86.8"><span class="content"> </span></span><span class="verse v9" data-usfm="PSA.86.9"><span class="label">9</span><span class="content"> </span><span class="content">මාගේ සමිඳුනි, ඔබ මැවූ සියලු ජාතීහු ඔබ වෙත පැමිණ ඔබට නමදින්නෝ ය.</span></span> 
     </div> 
     <div class="q2"> <span class="verse v9" data-usfm="PSA.86.9"><span class="content">ඔව්හු ඔබේ නාමය පසසමින් ඔබට ගරු කරන්නෝ ය.</span></span> 
     </div> 
     <div class="q"> <span class="verse v9" data-usfm="PSA.86.9"><span class="content"> </span></span><span class="verse v10" data-usfm="PSA.86.10"><span class="label">10</span><span class="content">ඔබ බලසම්පන්න ය, අරුමපුදුම දේ කරන සේක.</span></span> 
     </div> 
     <div class="q2"> <span class="verse v10" data-usfm="PSA.86.10"><span class="content">ඔබ පමණක් දෙවිඳාණෝ ය.</span></span> 
     </div> 
     <div class="q"> <span class="verse v10" data-usfm="PSA.86.10"><span class="content"> </span></span><span class="verse v11" data-usfm="PSA.86.11"><span class="label">11</span><span class="content">සමිඳුනි, ඔබේ සත්‍යයෙහි පමණක් ගමන් කරන පිණිස ඔබේ මාර්ගය මට පෙන්නුව මැනව.</span></span> 
     </div> 
     <div class="q2"> <span class="verse v11" data-usfm="PSA.86.11"><span class="content">ඔබේ නාමයට ගරු කරන පිණිස හිතවත්කමින් ම හද එක් කළ මැනව.</span></span> 
     </div> 
     <div class="q"> <span class="verse v11" data-usfm="PSA.86.11"><span class="content"> </span></span><span class="verse v12" data-usfm="PSA.86.12"><span class="label">12</span><span class="content">මාගේ දෙවි සමිඳුනි, හද පත්ලෙන් මම ඔබට තුති කරමි.</span></span> 
     </div> 
     <div class="q2"> <span class="verse v12" data-usfm="PSA.86.12"><span class="content">ඔබේ නාමය සදහට ම වර්ණනා කරමි.</span></span> 
     </div> 
     <div class="q"> <span class="verse v12" data-usfm="PSA.86.12"><span class="content"> </span></span><span class="verse v13" data-usfm="PSA.86.13"><span class="label">13</span><span class="content">මා වෙත ඇති ඔබේ තිර පෙම කොපමණ මහත් ද?</span></span> 
     </div> 
     <div class="q2"> <span class="verse v13" data-usfm="PSA.86.13"><span class="content">ගැඹුරු පාතාලයෙන් ඔබ මා මිදූ සේක.</span></span> 
     </div> 
     <div class="q"> <span class="verse v13" data-usfm="PSA.86.13"><span class="content"> </span></span><span class="verse v14" data-usfm="PSA.86.14"><span class="label">14</span><span class="content">දෙවිඳුනි, අහංකාර අය මට එරෙහි ව නැඟිටින්නෝ ය.</span></span> 
     </div> 
     <div class="q2"> <span class="verse v14" data-usfm="PSA.86.14"><span class="content">ඔබට ගරු නොකරන කුරිරු මිනිස් පිරිසක් මා මරන්නට සොයන්නෝ ය.</span></span> 
     </div> 
     <div class="q"> <span class="verse v14" data-usfm="PSA.86.14"><span class="content"> </span></span><span class="verse v15" data-usfm="PSA.86.15"><span class="label">15</span><span class="content">මාගේ සමිඳුනි, ඔබ මෙත් සිත් ඇති දයානුකම්පාව පාන දෙවිඳාණෝ ය, ඉවසන සුලු, කරුණාවෙන් සහ විශ්වාසවන්තකමින් සපිරි තැනැන් වහන්සේ ය.</span></span> 
     </div> 
     <div class="q"> <span class="verse v15" data-usfm="PSA.86.15"><span class="content"> </span></span><span class="verse v16" data-usfm="PSA.86.16"><span class="label">16</span><span class="content">මා වෙත හැරී මට අනුකම්පා කළ මැනව;</span></span> 
     </div> 
     <div class="q2"> <span class="verse v16" data-usfm="PSA.86.16"><span class="content">මා ශක්තිමත් කොට මා ගැළෙවුව මැනව.</span></span> 
     </div> 
     <div class="q2"> <span class="verse v16" data-usfm="PSA.86.16"><span class="content">මන්ද, මාගේ මව ඔබට සේවය කළ පරිදි මම ද ඔබට සේවය කරමි.</span></span> 
     </div> 
     <div class="q"> <span class="verse v16" data-usfm="PSA.86.16"><span class="content"> </span></span><span class="verse v17" data-usfm="PSA.86.17"><span class="label">17</span><span class="content">ඔබ මට ආධාරය සහ සැනසීම දුන් බව මාගේ සතුරන් දැන ලජ්ජා වන පිණිස, ඔබේ දයා කරුණාවට සාක්ෂියක් දුන මැනව.</span></span> 
     </div> 
    </div> 
   </div> 
  </div>
 </body>
</html>