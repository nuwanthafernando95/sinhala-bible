<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch122" data-usfm="PSA.122">  
     <div class="s1"> <span class="heading"><b>ජෙරුසලම ගැන පැසසුම</b></span> 
     </div> 
     <div class="cd"> <span class="heading"><b>දාවිත් විසිනි.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.122.1"><span class="label">1</span><span class="content">“දෙව් මැදුරට යමු”යි ඔවුන් මට කී විට මම ප්‍රීතියෙන් පිනා ගියෙමි.</span></span> 
     </div> 
     <div class="q"> <span class="verse v1" data-usfm="PSA.122.1"><span class="content"> </span></span><span class="verse v2" data-usfm="PSA.122.2"><span class="label">2</span><span class="content">එම්බා ජෙරුසලම!</span></span> 
     </div> 
     <div class="q2"> <span class="verse v2" data-usfm="PSA.122.2"><span class="content">අපේ දෙපා තිගේ වාසල ඇතුළේ තබා තිබේ.</span></span> 
     </div> 
     <div class="q"> <span class="verse v2" data-usfm="PSA.122.2"><span class="content"> </span></span><span class="verse v3" data-usfm="PSA.122.3"><span class="label">3</span><span class="content">එම්බා ජෙරුසලම!</span></span> 
     </div> 
     <div class="q2"> <span class="verse v3" data-usfm="PSA.122.3"><span class="content">මැනවින් සදා නිම කළ නුවරක් මෙන් තී ගොඩනඟන ලද්දී ය.</span></span> 
     </div> 
     <div class="q"> <span class="verse v3" data-usfm="PSA.122.3"><span class="content"> </span></span><span class="verse v4" data-usfm="PSA.122.4"><span class="label">4</span><span class="content">ඉශ්රායෙල් සෙනඟට නියම කළ ලෙස ගෝත්‍රයෝ, සමිඳුන්ගේ ගෝත්‍රයෝ, එතුමන් නමට තුති දෙන පිණිස මෙම නගරය වෙත පැමිණෙති.</span></span> 
     </div> 
     <div class="q"> <span class="verse v4" data-usfm="PSA.122.4"><span class="content"> </span></span><span class="verse v5" data-usfm="PSA.122.5"><span class="label">5</span><span class="content">මන්ද, සිංහාසනය, එනම්, දාවිත්ගේ සිංහාසනය සෙනඟ විනිශ්චය කරන පිණිස එහි පිහිටා තිබේ.</span></span> 
     </div> 
     <div class="q"> <span class="verse v5" data-usfm="PSA.122.5"><span class="content"> </span></span><span class="verse v6" data-usfm="PSA.122.6"><span class="label">6</span><span class="content">ජෙරුසලමේ සාමය උදෙසා අයැදුම් පුදන්න;</span></span> 
     </div> 
     <div class="q2"> <span class="verse v6" data-usfm="PSA.122.6"><span class="content">තිට ප්‍රේම කරන්නෝ දියුණු වෙත් වා!</span></span> 
     </div> 
     <div class="q"> <span class="verse v6" data-usfm="PSA.122.6"><span class="content"> </span></span><span class="verse v7" data-usfm="PSA.122.7"><span class="label">7</span><span class="content">තිගේ පවුරු තුළ සාමය බැබළේ වා!</span></span> 
     </div> 
     <div class="q2"> <span class="verse v7" data-usfm="PSA.122.7"><span class="content">තිගේ මාලිගා තුළ සුරැකිතාව පවතී වා!</span></span> 
     </div> 
     <div class="q"> <span class="verse v7" data-usfm="PSA.122.7"><span class="content"> </span></span><span class="verse v8" data-usfm="PSA.122.8"><span class="label">8</span><span class="content">මාගේ නෑ මිතුරන් නිසා මම මෙසේ කියමි:</span></span> 
     </div> 
     <div class="q2"> <span class="verse v8" data-usfm="PSA.122.8"><span class="content">“ජෙරුසලම තුළ සාමදානය වේ වා!”</span></span> 
     </div> 
     <div class="q"> <span class="verse v8" data-usfm="PSA.122.8"><span class="content"> </span></span><span class="verse v9" data-usfm="PSA.122.9"><span class="label">9</span><span class="content">අපේ දෙව් සමිඳුන්ගේ මාලිගාව නිසා මම තිගේ යහපත සොයන්නෙමි.</span></span> 
     </div> 
    </div> 
   </div> 
  </div>
 </body>
</html>