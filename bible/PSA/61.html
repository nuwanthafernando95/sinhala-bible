<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch61" data-usfm="PSA.61">  
     <div class="s1"> <span class="heading"><b>විප්‍රවාසගත වූවෙකුගේ යැදුම</b></span> 
     </div> 
     <div class="cd"> <span class="heading"><b>දාවිත්ගේ ගීතයකි.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.61.1"><span class="label">1</span><span class="content">අහෝ දෙවිඳුනි!</span></span> 
     </div> 
     <div class="q2"> <span class="verse v1" data-usfm="PSA.61.1"><span class="content">මාගේ මොරගැසීම ඇසුව මැනව;</span></span> 
     </div> 
     <div class="q2"> <span class="verse v1" data-usfm="PSA.61.1"><span class="content">මාගේ යැදුමට සවන් දුන මැනව.</span></span> 
     </div> 
     <div class="q"> <span class="verse v1" data-usfm="PSA.61.1"><span class="content"> </span></span><span class="verse v2" data-usfm="PSA.61.2"><span class="label">2</span><span class="content">මාගේ සිතෙහි දිරිය සුන් වන කල පාතාල ලොව ගැටියේ සිට මම ඔබට හඬගසමි.</span></span> 
     </div> 
     <div class="q2"> <span class="verse v2" data-usfm="PSA.61.2"><span class="content">මට නැඟිය නොහැකි පර්වතයකට මා ගෙන ගිය මැනව.</span></span> 
     </div> 
     <div class="q"> <span class="verse v2" data-usfm="PSA.61.2"><span class="content"> </span></span><span class="verse v3" data-usfm="PSA.61.3"><span class="label">3</span><span class="content">මන්ද, ඔබ තුමාණෝ මාගේ සරණය වූ සේක;</span></span> 
     </div> 
     <div class="q2"> <span class="verse v3" data-usfm="PSA.61.3"><span class="content">සතුරාට එරෙහි ව සවි බලකොටුවක් වූ සේක.</span></span> 
     </div> 
     <div class="q"> <span class="verse v3" data-usfm="PSA.61.3"><span class="content"> </span></span><span class="verse v4" data-usfm="PSA.61.4"><span class="label">4</span><span class="content">මම ඔබේ නිවෙසෙහි සදහට ම වාසය කරන්නෙමි;</span></span> 
     </div> 
     <div class="q2"> <span class="verse v4" data-usfm="PSA.61.4"><span class="content">ඔබේ පියාපත් සෙවණෙහි සරණ ලබන්නෙමි.</span></span> 
     </div> 
     <div class="q"> <span class="verse v4" data-usfm="PSA.61.4"><span class="content"> </span></span><span class="verse v5" data-usfm="PSA.61.5"><span class="label">5</span><span class="content">අහෝ දෙවිඳුනි!</span></span> 
     </div> 
     <div class="q2"> <span class="verse v5" data-usfm="PSA.61.5"><span class="content">ඔබ මාගේ බාර හාරවලට සවන් දුන් සේක.</span></span> 
     </div> 
     <div class="q2"> <span class="verse v5" data-usfm="PSA.61.5"><span class="content">ඔබේ නාමයට ගරුබිය පාන අයගේ උරුමය මට දුන් සේක.</span></span> 
     </div> 
     <div class="q"> <span class="verse v5" data-usfm="PSA.61.5"><span class="content"> </span></span><span class="verse v6" data-usfm="PSA.61.6"><span class="label">6</span><span class="content">රජතුමන්ගේ ආයු වැඩි කළ මැනව!</span></span> 
     </div> 
     <div class="q2"> <span class="verse v6" data-usfm="PSA.61.6"><span class="content">එතුමන්ගේ ජීවිත කාලය චිරාත් කාලයක් පවතී වා!</span></span> 
     </div> 
     <div class="q"> <span class="verse v6" data-usfm="PSA.61.6"><span class="content"> </span></span><span class="verse v7" data-usfm="PSA.61.7"><span class="label">7</span><span class="content">ඒ රජ දෙවිඳුන් අබියස සදහට සිහසුන අරා වැඩ සිටී වා!</span></span> 
     </div> 
     <div class="q2"> <span class="verse v7" data-usfm="PSA.61.7"><span class="content">එතුමා ආරක්ෂා කරනු වස් ඔබ තිර පෙමින් සත්‍යතාව එතුමාට ප්‍රදානය කරන සේක් වා!</span></span> 
     </div> 
     <div class="q"> <span class="verse v7" data-usfm="PSA.61.7"><span class="content"> </span></span><span class="verse v8" data-usfm="PSA.61.8"><span class="label">8</span><span class="content">එවිට මම නිතර ම ඔබේ නාමයට පැසසුම් ගී ගයන්නෙමි;</span></span> 
     </div> 
     <div class="q2"> <span class="verse v8" data-usfm="PSA.61.8"><span class="content">දිනෙන් දින පොරොන්දු ඉටු කරන්නෙමි.</span></span> 
     </div> 
    </div> 
   </div> 
  </div>
 </body>
</html>