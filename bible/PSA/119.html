<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch119" data-usfm="PSA.119">  
     <div class="s1"> <span class="heading"><b>දේව පණතේ මාහැඟිකම</b></span> 
     </div> 
     <div class="p"> <span class="content"> </span><span class="verse v1" data-usfm="PSA.119.1"><span class="label">1</span><span class="content">නිදොස් දිවියක් ගත කරන අය, සමිඳුන්ගේ ව්‍යවස්ථාව අනුව හැසිරෙන අය භාග්‍යවන්ත ය.</span></span> 
     </div> 
     <div class="q"> <span class="verse v1" data-usfm="PSA.119.1"><span class="content"> </span></span><span class="verse v2" data-usfm="PSA.119.2"><span class="label">2</span><span class="content">එතුමන්ගේ ශික්ෂා පද පවත්වන අය, මුළු සිතින් එතුමන් සොයන අය භාග්‍යවන්ත ය.</span></span> 
     </div> 
     <div class="q"> <span class="verse v2" data-usfm="PSA.119.2"><span class="content"> </span></span><span class="verse v3" data-usfm="PSA.119.3"><span class="label">3</span><span class="content">එසේ ය, ඔව්හු කිසි නපුරක් නොකරති;</span></span> 
     </div> 
     <div class="q2"> <span class="verse v3" data-usfm="PSA.119.3"><span class="content">ඔව්හු එතුමන්ගේ මාර්ගවල හැසිරෙති.</span></span> 
     </div> 
     <div class="q"> <span class="verse v3" data-usfm="PSA.119.3"><span class="content"> </span></span><span class="verse v4" data-usfm="PSA.119.4"><span class="label">4</span><span class="content">අප ඔබේ නියෝග අනලස් ව පවත්වන පිණිස ඔබ ඒවා අපට නියම කළ සේක.</span></span> 
     </div> 
     <div class="q"> <span class="verse v4" data-usfm="PSA.119.4"><span class="content"> </span></span><span class="verse v5" data-usfm="PSA.119.5"><span class="label">5</span><span class="content">ඔබේ පණත් පිළිපැදීමෙන් මාගේ චර්යාව ස්ථිර ව පැවතේ වා!</span></span> 
     </div> 
     <div class="q"> <span class="verse v5" data-usfm="PSA.119.5"><span class="content"> </span></span><span class="verse v6" data-usfm="PSA.119.6"><span class="label">6</span><span class="content">ඔබේ ආඥා සියල්ලට ඇලුම් ව සිටින විට මම ලජ්ජා නොවන්නෙමි.</span></span> 
     </div> 
     <div class="q"> <span class="verse v6" data-usfm="PSA.119.6"><span class="content"> </span></span><span class="verse v7" data-usfm="PSA.119.7"><span class="label">7</span><span class="content">ඔබේ දැහැමි අණපණත් මා දැනගත් විට අවංක සිතින් ඔබට ස්තුති කරන්නෙමි.</span></span> 
     </div> 
     <div class="q"> <span class="verse v7" data-usfm="PSA.119.7"><span class="content"> </span></span><span class="verse v8" data-usfm="PSA.119.8"><span class="label">8</span><span class="content">ඔබේ පණත් පිළිපදින්නෙමි;</span></span> 
     </div> 
     <div class="q2"> <span class="verse v8" data-usfm="PSA.119.8"><span class="content">මා කිසි දා අත් නොහැරිය මැනව.</span></span> 
     </div> 
     <div class="s1"> <span class="heading"><b>දේව ආඥාවට කීකරු වීම</b></span> 
     </div> 
     <div class="p"> <span class="verse v8" data-usfm="PSA.119.8"><span class="content"> </span></span><span class="verse v9" data-usfm="PSA.119.9"><span class="label">9</span><span class="content">තරුණයෙකු තම දිවි මඟ පිවිතුරු ව තබාගන්නේ කෙසේ ද?</span></span> 
     </div> 
     <div class="q2"> <span class="verse v9" data-usfm="PSA.119.9"><span class="content">ඔබේ ආඥාවට කීකරු වීමෙනි.</span></span> 
     </div> 
     <div class="q"> <span class="verse v9" data-usfm="PSA.119.9"><span class="content"> </span></span><span class="verse v10" data-usfm="PSA.119.10"><span class="label">10</span><span class="content">මාගේ මුළු සිතින් ඔබ සෙවීමි;</span></span> 
     </div> 
     <div class="q2"> <span class="verse v10" data-usfm="PSA.119.10"><span class="content">ඔබේ ආඥාවලට පිටුපා යන්නට මට ඉඩ නුදුන මැනව.</span></span> 
     </div> 
     <div class="q"> <span class="verse v10" data-usfm="PSA.119.10"><span class="content"> </span></span><span class="verse v11" data-usfm="PSA.119.11"><span class="label">11</span><span class="content">ඔබට විරුද්ධ ව පව් නොකරන පිණිස ඔබේ වචනය මාගේ සිතේ නිදන් කරගනිමි.</span></span> 
     </div> 
     <div class="q"> <span class="verse v11" data-usfm="PSA.119.11"><span class="content"> </span></span><span class="verse v12" data-usfm="PSA.119.12"><span class="label">12</span><span class="content">සමිඳුනි, මම ඔබ පසසමි, ඔබේ පණත් මට ඉගැන්නුව මැනව.</span></span> 
     </div> 
     <div class="q"> <span class="verse v12" data-usfm="PSA.119.12"><span class="content"> </span></span><span class="verse v13" data-usfm="PSA.119.13"><span class="label">13</span><span class="content">ඔබ ප්‍රකාශ කළ සියලු නීති මාගේ මුවින් පතුරුවා හැරීමි.</span></span> 
     </div> 
     <div class="q"> <span class="verse v13" data-usfm="PSA.119.13"><span class="content"> </span></span><span class="verse v14" data-usfm="PSA.119.14"><span class="label">14</span><span class="content">සියලු යස ඉසුරෙහි ප්‍රීති වීමට වඩා ඔබේ ශික්ෂා මාර්ගයෙහි ප්‍රීතිමත් වෙමි.</span></span> 
     </div> 
     <div class="q"> <span class="verse v14" data-usfm="PSA.119.14"><span class="content"> </span></span><span class="verse v15" data-usfm="PSA.119.15"><span class="label">15</span><span class="content">ඔබේ නියෝග ගැන භාවනා කරන්නෙමි;</span></span> 
     </div> 
     <div class="q2"> <span class="verse v15" data-usfm="PSA.119.15"><span class="content">ඔබේ මාර්ග කෙරෙහි මාගේ සිත යොමු කරන්නෙමි.</span></span> 
     </div> 
     <div class="q"> <span class="verse v15" data-usfm="PSA.119.15"><span class="content"> </span></span><span class="verse v16" data-usfm="PSA.119.16"><span class="label">16</span><span class="content">ඔබේ නියමවලට ප්‍රිය වන්නෙමි;</span></span> 
     </div> 
     <div class="q2"> <span class="verse v16" data-usfm="PSA.119.16"><span class="content">ඔබේ වචනය අමතක නොකරන්නෙමි.</span></span> 
     </div> 
     <div class="s1"> <span class="heading"><b>ශික්ෂා මාර්ගයෙහි ප්‍රීති වීම</b></span> 
     </div> 
     <div class="p"> <span class="verse v16" data-usfm="PSA.119.16"><span class="content"> </span></span><span class="verse v17" data-usfm="PSA.119.17"><span class="label">17</span><span class="content">ඔබේ මෙහෙකරුගේ යහපත ගැන හොඳින් සලකා බැලුව මැනව.</span></span> 
     </div> 
     <div class="q2"> <span class="verse v17" data-usfm="PSA.119.17"><span class="content">එවිට මම ජීවත් වන්නෙමි, ඔබේ ඉගැන්වීම් පවත්වන්නෙමි.</span></span> 
     </div> 
     <div class="q"> <span class="verse v17" data-usfm="PSA.119.17"><span class="content"> </span></span><span class="verse v18" data-usfm="PSA.119.18"><span class="label">18</span><span class="content">ඔබේ ව්‍යවස්ථාවෙහි පුදුම අගයන් දක්නා පිණිස මාගේ ඇස් පැහැදුව මැනව.</span></span> 
     </div> 
     <div class="q"> <span class="verse v18" data-usfm="PSA.119.18"><span class="content"> </span></span><span class="verse v19" data-usfm="PSA.119.19"><span class="label">19</span><span class="content">මම මිහි පිට ආගන්තුක ව වසන්නෙක්මි.</span></span> 
     </div> 
     <div class="q2"> <span class="verse v19" data-usfm="PSA.119.19"><span class="content">ඔබේ ආඥාවන් මාගෙන් නොසැඟවුව මැනව.</span></span> 
     </div> 
     <div class="q"> <span class="verse v19" data-usfm="PSA.119.19"><span class="content"> </span></span><span class="verse v20" data-usfm="PSA.119.20"><span class="label">20</span><span class="content">සැම විට ම ඔබේ නීති දැනගැනීමට මා සිත දැඩි ආශාවෙන් දැවෙන්නේ ය.</span></span> 
     </div> 
     <div class="q"> <span class="verse v20" data-usfm="PSA.119.20"><span class="content"> </span></span><span class="verse v21" data-usfm="PSA.119.21"><span class="label">21</span><span class="content">ඔබේ ආඥාවලට පිටුපා යන, සාපලත් උඩඟු අයට ඔබ තරවටු කරන සේක.</span></span> 
     </div> 
     <div class="q"> <span class="verse v21" data-usfm="PSA.119.21"><span class="content"> </span></span><span class="verse v22" data-usfm="PSA.119.22"><span class="label">22</span><span class="content">ඔවුන්ගේ නින්දාවත්, අවමානයත් මා කෙරෙන් පහ කළ මැනව.</span></span> 
     </div> 
     <div class="q2"> <span class="verse v22" data-usfm="PSA.119.22"><span class="content">මන්ද, මම ඔබේ ශික්ෂා පද රක්ෂා කෙළෙමි.</span></span> 
     </div> 
     <div class="q"> <span class="verse v22" data-usfm="PSA.119.22"><span class="content"> </span></span><span class="verse v23" data-usfm="PSA.119.23"><span class="label">23</span><span class="content">අධිපතියෝ එක් රැස් ව මට විරුද්ධ ව කුමන්ත්‍රණ කළෝ ය.</span></span> 
     </div> 
     <div class="q2"> <span class="verse v23" data-usfm="PSA.119.23"><span class="content">එහෙත්, ඔබේ මෙහෙකරුවා ඔබේ පණත් භාවනා කරන්නේ ය.</span></span> 
     </div> 
     <div class="q"> <span class="verse v23" data-usfm="PSA.119.23"><span class="content"> </span></span><span class="verse v24" data-usfm="PSA.119.24"><span class="label">24</span><span class="content">ඔබේ ශික්ෂා පද මාගේ ප්‍රීතිය වේ. ඒවා මාගේ උපදේශකයා ය.</span></span> 
     </div> 
     <div class="s1"> <span class="heading"><b>ව්‍යවස්ථාව පැවැත්වීමේ අධිෂ්ඨානය</b></span> 
     </div> 
     <div class="p"> <span class="verse v24" data-usfm="PSA.119.24"><span class="content"> </span></span><span class="verse v25" data-usfm="PSA.119.25"><span class="label">25</span><span class="content">මම දූවිල්ලෙහි වැතිර සිටිමි.</span></span> 
     </div> 
     <div class="q2"> <span class="verse v25" data-usfm="PSA.119.25"><span class="content">ඔබේ පොරොන්දුව ලෙස මා ප්‍රාණවත් කළ මැනව.</span></span> 
     </div> 
     <div class="q"> <span class="verse v25" data-usfm="PSA.119.25"><span class="content"> </span></span><span class="verse v26" data-usfm="PSA.119.26"><span class="label">26</span><span class="content">මා කළ සියල්ල ප්‍රකාශ කෙළෙමි.</span></span> 
     </div> 
     <div class="q2"> <span class="verse v26" data-usfm="PSA.119.26"><span class="content">එවිට ඔබ පිළිතුරු දුන් සේක.</span></span> 
     </div> 
     <div class="q2"> <span class="verse v26" data-usfm="PSA.119.26"><span class="content">දැන් ඔබේ පණත් මට ඉගැන්නුව මැනව.</span></span> 
     </div> 
     <div class="q"> <span class="verse v26" data-usfm="PSA.119.26"><span class="content"> </span></span><span class="verse v27" data-usfm="PSA.119.27"><span class="label">27</span><span class="content">ඔබේ නියෝග මට තේරුම් කර දුන මැනව.</span></span> 
     </div> 
     <div class="q2"> <span class="verse v27" data-usfm="PSA.119.27"><span class="content">එවිට ඔබේ බලවත් ක්‍රියා ගැන මම භාවනා කරන්නෙමි.</span></span> 
     </div> 
     <div class="q"> <span class="verse v27" data-usfm="PSA.119.27"><span class="content"> </span></span><span class="verse v28" data-usfm="PSA.119.28"><span class="label">28</span><span class="content">මහද සොවින් උණු වී යයි.</span></span> 
     </div> 
     <div class="q2"> <span class="verse v28" data-usfm="PSA.119.28"><span class="content">ඔබේ පොරොන්දුව ලෙස මා ශක්තිමත් කළ මැනව.</span></span> 
     </div> 
     <div class="q"> <span class="verse v28" data-usfm="PSA.119.28"><span class="content"> </span></span><span class="verse v29" data-usfm="PSA.119.29"><span class="label">29</span><span class="content">වංක ක්‍රියා මා කෙරෙන් දුරින් දුරු කළ මැනව.</span></span> 
     </div> 
     <div class="q2"> <span class="verse v29" data-usfm="PSA.119.29"><span class="content">ඔබේ ව්‍යවස්ථාව අනුව ජීවත් වීමට මට වරම් දුන මැනව.</span></span> 
     </div> 
     <div class="q"> <span class="verse v29" data-usfm="PSA.119.29"><span class="content"> </span></span><span class="verse v30" data-usfm="PSA.119.30"><span class="label">30</span><span class="content">සත්‍ය මාර්ගය මම තෝරාගතිමි.</span></span> 
     </div> 
     <div class="q2"> <span class="verse v30" data-usfm="PSA.119.30"><span class="content">ඔබේ නීති මා ඉදිරියෙහි තබාගතිමි.</span></span> 
     </div> 
     <div class="q"> <span class="verse v30" data-usfm="PSA.119.30"><span class="content"> </span></span><span class="verse v31" data-usfm="PSA.119.31"><span class="label">31</span><span class="content">අහෝ සමිඳුනි!</span></span> 
     </div> 
     <div class="q2"> <span class="verse v31" data-usfm="PSA.119.31"><span class="content">ඔබේ ශික්ෂා පදවලට ඇලුම් වෙමි.</span></span> 
     </div> 
     <div class="q2"> <span class="verse v31" data-usfm="PSA.119.31"><span class="content">මා ලජ්ජාවට නොපැමිණෙවුව මැනව.</span></span> 
     </div> 
     <div class="q"> <span class="verse v31" data-usfm="PSA.119.31"><span class="content"> </span></span><span class="verse v32" data-usfm="PSA.119.32"><span class="label">32</span><span class="content">ඔබ මාගේ දැනුම පුළුල් කරන විට ඔබේ ශික්ෂා මාර්ගයෙහි යුහු ව ගමන් කරන්නෙමි.</span></span> 
     </div> 
     <div class="s1"> <span class="heading"><b>තේරුම්ගැනීම සඳහා යැදුමක්</b></span> 
     </div> 
     <div class="p"> <span class="verse v32" data-usfm="PSA.119.32"><span class="content"> </span></span><span class="verse v33" data-usfm="PSA.119.33"><span class="label">33</span><span class="content">සමිඳුනි, ඔබේ ශික්ෂා මාර්ගය මට ඉගැන්නුව මැනව.</span></span> 
     </div> 
     <div class="q2"> <span class="verse v33" data-usfm="PSA.119.33"><span class="content">එය දිවි හිමියෙන් මම පිළිපදින්නෙමි.</span></span> 
     </div> 
     <div class="q"> <span class="verse v33" data-usfm="PSA.119.33"><span class="content"> </span></span><span class="verse v34" data-usfm="PSA.119.34"><span class="label">34</span><span class="content">මට මනා අවබෝධය දුන මැනව.</span></span> 
     </div> 
     <div class="q2"> <span class="verse v34" data-usfm="PSA.119.34"><span class="content">එවිට ඔබේ ව්‍යවස්ථාව රක්ෂා කරන්නෙමි;</span></span> 
     </div> 
     <div class="q2"> <span class="verse v34" data-usfm="PSA.119.34"><span class="content">එසේ ය, මාගේ මුළු සිතින් එය පිළිපදින්නෙමි.</span></span> 
     </div> 
     <div class="q"> <span class="verse v34" data-usfm="PSA.119.34"><span class="content"> </span></span><span class="verse v35" data-usfm="PSA.119.35"><span class="label">35</span><span class="content">ඔබේ ශික්ෂා මාර්ගයෙහි මා කැඳවාගෙන යනු මැනව.</span></span> 
     </div> 
     <div class="q2"> <span class="verse v35" data-usfm="PSA.119.35"><span class="content">මන්ද, එය මාගේ ප්‍රීතිය වේ.</span></span> 
     </div> 
     <div class="q"> <span class="verse v35" data-usfm="PSA.119.35"><span class="content"> </span></span><span class="verse v36" data-usfm="PSA.119.36"><span class="label">36</span><span class="content">අයුතු ලාභයට නොව, ඔබේ ශික්ෂා පදවලට මාගේ සිත යොමු කළ මැනව.</span></span> 
     </div> 
     <div class="q"> <span class="verse v36" data-usfm="PSA.119.36"><span class="content"> </span></span><span class="verse v37" data-usfm="PSA.119.37"><span class="label">37</span><span class="content">නිසරු දේ නැරඹීමෙන් මාගේ නෙත් වැළකුව මැනව;</span></span> 
     </div> 
     <div class="q2"> <span class="verse v37" data-usfm="PSA.119.37"><span class="content">ඔබේ වචනයෙන් මා ප්‍රාණවත් කළ මැනව.</span></span> 
     </div> 
     <div class="q"> <span class="verse v37" data-usfm="PSA.119.37"><span class="content"> </span></span><span class="verse v38" data-usfm="PSA.119.38"><span class="label">38</span><span class="content">ඔබ කෙරෙහි ගරුබිය ඇත්තන් හට ඔබ දෙන පොරොන්දුව ඔබේ මෙහෙකරුවාට ඉටුකර දුන මැනව.</span></span> 
     </div> 
     <div class="q"> <span class="verse v38" data-usfm="PSA.119.38"><span class="content"> </span></span><span class="verse v39" data-usfm="PSA.119.39"><span class="label">39</span><span class="content">මා තුළ බිය උපදවන මාගේ නින්දාව මා කෙරෙන් පහකළ මැනව.</span></span> 
     </div> 
     <div class="q2"> <span class="verse v39" data-usfm="PSA.119.39"><span class="content">මන්ද, ඔබේ විශ්වාසවන්තකම යහපත් ය.</span></span> 
     </div> 
     <div class="q"> <span class="verse v39" data-usfm="PSA.119.39"><span class="content"> </span></span><span class="verse v40" data-usfm="PSA.119.40"><span class="label">40</span><span class="content">ඔබේ නියෝගයන්ට ආශා වීමි.</span></span> 
     </div> 
     <div class="q2"> <span class="verse v40" data-usfm="PSA.119.40"><span class="content">ඔබේ දැහැමි බවෙහි මා ප්‍රාණවත් කළ මැනව.</span></span> 
     </div> 
     <div class="s1"> <span class="heading"><b>ව්‍යවස්ථාව කෙරෙහි විශ්වාසය තැබීම</b></span> 
     </div> 
     <div class="p"> <span class="verse v40" data-usfm="PSA.119.40"><span class="content"> </span></span><span class="verse v41" data-usfm="PSA.119.41"><span class="label">41</span><span class="content">සමිඳුනි, ඔබේ පොරොන්දුව පරිදි ඔබේ තිර පෙම පෙන්වා වදාළ මැනව.</span></span> 
     </div> 
     <div class="q2"> <span class="verse v41" data-usfm="PSA.119.41"><span class="content">එනම්, ඔබේ ගැළවීම මා වෙත එවා වදාළ මැනව.</span></span> 
     </div> 
     <div class="q"> <span class="verse v41" data-usfm="PSA.119.41"><span class="content"> </span></span><span class="verse v42" data-usfm="PSA.119.42"><span class="label">42</span><span class="content">එවිට මට නින්දා කරන්නාට දිය යුතු පිළිතුරක් මට ඇති වන්නේ ය.</span></span> 
     </div> 
     <div class="q2"> <span class="verse v42" data-usfm="PSA.119.42"><span class="content">මන්ද, මම ඔබේ වචනය විශ්වාස කරමි.</span></span> 
     </div> 
     <div class="q"> <span class="verse v42" data-usfm="PSA.119.42"><span class="content"> </span></span><span class="verse v43" data-usfm="PSA.119.43"><span class="label">43</span><span class="content">සත්‍ය වචනය මාගේ මුවින් ඉවත් නොකළ මැනව.</span></span> 
     </div> 
     <div class="q2"> <span class="verse v43" data-usfm="PSA.119.43"><span class="content">මන්ද, ඔබේ විනිශ්චයයන් තුළ මම මාගේ බලාපොරොත්තුව තබමි.</span></span> 
     </div> 
     <div class="q"> <span class="verse v43" data-usfm="PSA.119.43"><span class="content"> </span></span><span class="verse v44" data-usfm="PSA.119.44"><span class="label">44</span><span class="content">මෙසේ ඔබේ ව්‍යවස්ථාව සදහට ම නොකඩවා පිළිපදින්නෙමි.</span></span> 
     </div> 
     <div class="q"> <span class="verse v44" data-usfm="PSA.119.44"><span class="content"> </span></span><span class="verse v45" data-usfm="PSA.119.45"><span class="label">45</span><span class="content">මම නිදහස් ලෙස හැසිරෙන්නෙමි.</span></span> 
     </div> 
     <div class="q2"> <span class="verse v45" data-usfm="PSA.119.45"><span class="content">මන්ද, ඔබේ නියෝග අනුව මම ජීවත් වීමි.</span></span> 
     </div> 
     <div class="q"> <span class="verse v45" data-usfm="PSA.119.45"><span class="content"> </span></span><span class="verse v46" data-usfm="PSA.119.46"><span class="label">46</span><span class="content">රජුන් ඉදිරියෙහිත් ඔබේ ශික්ෂා පද ගැන කතා කරමි;</span></span> 
     </div> 
     <div class="q2"> <span class="verse v46" data-usfm="PSA.119.46"><span class="content">ලජ්ජාවට පත් නොවන්නෙමි.</span></span> 
     </div> 
     <div class="q"> <span class="verse v46" data-usfm="PSA.119.46"><span class="content"> </span></span><span class="verse v47" data-usfm="PSA.119.47"><span class="label">47</span><span class="content">මා සිත් ගත් ඔබේ ආඥාවන් කෙරෙහි ප්‍රීති වන්නෙමි.</span></span> 
     </div> 
     <div class="q"> <span class="verse v47" data-usfm="PSA.119.47"><span class="content"> </span></span><span class="verse v48" data-usfm="PSA.119.48"><span class="label">48</span><span class="content">මා සිත් ගත් ඔබේ ආඥාවලට ගරුසරු දක්වා ඔබේ පණත් ගැන භාවනා කරන්නෙමි.</span></span> 
     </div> 
     <div class="s1"> <span class="heading"><b>ව්‍යවස්ථාව කෙරෙහි අචල භක්තිය</b></span> 
     </div> 
     <div class="p"> <span class="verse v48" data-usfm="PSA.119.48"><span class="content"> </span></span><span class="verse v49" data-usfm="PSA.119.49"><span class="label">49</span><span class="content">ඔබේ මෙහෙකරුවා වන මට ඔබ දුන් පොරොන්දුව සිහිකළ මැනව.</span></span> 
     </div> 
     <div class="q2"> <span class="verse v49" data-usfm="PSA.119.49"><span class="content">ඔබ එය ගැන බලාපොරොත්තුව මා තුළ ඇතිකළ සේක.</span></span> 
     </div> 
     <div class="q"> <span class="verse v49" data-usfm="PSA.119.49"><span class="content"> </span></span><span class="verse v50" data-usfm="PSA.119.50"><span class="label">50</span><span class="content">ඔබේ පොරොන්දුව මා ප්‍රාණවත් කළ බැවින් මාගේ දුකේ දී එය මාගේ සැනසීම විය.</span></span> 
     </div> 
     <div class="q"> <span class="verse v50" data-usfm="PSA.119.50"><span class="content"> </span></span><span class="verse v51" data-usfm="PSA.119.51"><span class="label">51</span><span class="content">උඩඟු අය මට අතිශයින් අපහාස කළෝ ය.</span></span> 
     </div> 
     <div class="q2"> <span class="verse v51" data-usfm="PSA.119.51"><span class="content">එහෙත්, මම ඔබේ ව්‍යවස්ථාවෙන් ඉවත් ව නොයන්නෙමි.</span></span> 
     </div> 
     <div class="q"> <span class="verse v51" data-usfm="PSA.119.51"><span class="content"> </span></span><span class="verse v52" data-usfm="PSA.119.52"><span class="label">52</span><span class="content">සමිඳුනි, ආදියේ සිට පැවති ඔබේ විනිසුම් සිහි කොට සැනසීම ලබා ගතිමි.</span></span> 
     </div> 
     <div class="q"> <span class="verse v52" data-usfm="PSA.119.52"><span class="content"> </span></span><span class="verse v53" data-usfm="PSA.119.53"><span class="label">53</span><span class="content">ඔබේ ව්‍යවස්ථාව අත්හරින අදමිටුවන් දකින විට මා තුළ කෝපාග්නිය ඇවිළී යයි.</span></span> 
     </div> 
     <div class="q"> <span class="verse v53" data-usfm="PSA.119.53"><span class="content"> </span></span><span class="verse v54" data-usfm="PSA.119.54"><span class="label">54</span><span class="content">මාගේ මේ ලුහුඬු ජීවිත ගමනේ දී ඔබේ පණත් ගැන ගී ගයමි.</span></span> 
     </div> 
     <div class="q"> <span class="verse v54" data-usfm="PSA.119.54"><span class="content"> </span></span><span class="verse v55" data-usfm="PSA.119.55"><span class="label">55</span><span class="content">සමිඳුනි, රාත්‍රියේ දී ඔබේ නාමය සිහි කරන්නෙමි;</span></span> 
     </div> 
     <div class="q2"> <span class="verse v55" data-usfm="PSA.119.55"><span class="content">ඔබේ ව්‍යවස්ථාව පිළිපදින්නෙමි.</span></span> 
     </div> 
     <div class="q"> <span class="verse v55" data-usfm="PSA.119.55"><span class="content"> </span></span><span class="verse v56" data-usfm="PSA.119.56"><span class="label">56</span><span class="content">මේ ආසිරි මට ලැබුණේ, මා ඔබේ නියෝග රක්ෂා කළ නිසා ය.</span></span> 
     </div> 
     <div class="s1"> <span class="heading"><b>ව්‍යවස්ථාවට බැති පෙම</b></span> 
     </div> 
     <div class="p"> <span class="verse v56" data-usfm="PSA.119.56"><span class="content"> </span></span><span class="verse v57" data-usfm="PSA.119.57"><span class="label">57</span><span class="content">සමිඳුනි, මාගේ එක ම සම්පත ඔබ ය.</span></span> 
     </div> 
     <div class="q2"> <span class="verse v57" data-usfm="PSA.119.57"><span class="content">ඔබේ නියෝග පවත්වන්නට පොරොන්දු වෙමි.</span></span> 
     </div> 
     <div class="q"> <span class="verse v57" data-usfm="PSA.119.57"><span class="content"> </span></span><span class="verse v58" data-usfm="PSA.119.58"><span class="label">58</span><span class="content">මාගේ මුළු සිතින් ඔබේ කරුණාව ඉල්ලමි.</span></span> 
     </div> 
     <div class="q2"> <span class="verse v58" data-usfm="PSA.119.58"><span class="content">ඔබේ පොරොන්දුව පරිදි මට කරුණා කළ මැනව.</span></span> 
     </div> 
     <div class="q"> <span class="verse v58" data-usfm="PSA.119.58"><span class="content"> </span></span><span class="verse v59" data-usfm="PSA.119.59"><span class="label">59</span><span class="content">මම මාගේ හැසිරීම ගැන සිහිකර ඔබේ ශික්ෂා පද දෙසට යළි හැරෙන්නෙමි.</span></span> 
     </div> 
     <div class="q"> <span class="verse v59" data-usfm="PSA.119.59"><span class="content"> </span></span><span class="verse v60" data-usfm="PSA.119.60"><span class="label">60</span><span class="content">මම ඔබේ ආඥා පිළිපැදීමට පමා නොවී ඉක්මන් වීමි.</span></span> 
     </div> 
     <div class="q"> <span class="verse v60" data-usfm="PSA.119.60"><span class="content"> </span></span><span class="verse v61" data-usfm="PSA.119.61"><span class="label">61</span><span class="content">දුදනන් මට උගුලක් අටවා ඇත.</span></span> 
     </div> 
     <div class="q2"> <span class="verse v61" data-usfm="PSA.119.61"><span class="content">එහෙත්, මම ඔබේ ව්‍යවස්ථාව අමතක නොකෙළෙමි.</span></span> 
     </div> 
     <div class="q"> <span class="verse v61" data-usfm="PSA.119.61"><span class="content"> </span></span><span class="verse v62" data-usfm="PSA.119.62"><span class="label">62</span><span class="content">ඔබේ දැහැමි නියෝග නිසා මැදියම් රැයේ ඔබට ස්තුති කරන්න මම අවදි වන්නෙමි.</span></span> 
     </div> 
     <div class="q"> <span class="verse v62" data-usfm="PSA.119.62"><span class="content"> </span></span><span class="verse v63" data-usfm="PSA.119.63"><span class="label">63</span><span class="content">මම ඔබ කෙරෙහි ගරුබිය ඇති සියල්ලන්ගේ ද ඔබේ නියෝග පවත්වන්නන්ගේ ද මිතුරෙක් වෙමි.</span></span> 
     </div> 
     <div class="q"> <span class="verse v63" data-usfm="PSA.119.63"><span class="content"> </span></span><span class="verse v64" data-usfm="PSA.119.64"><span class="label">64</span><span class="content">සමිඳුනි, පොළොව ඔබේ තිර පෙමින් පිරී තිබේ. ඔබේ පණත් මට ඉගැන්වුව මැනව.</span></span> 
     </div> 
     <div class="s1"> <span class="heading"><b>ව්‍යවස්ථාවේ වටිනාකම</b></span> 
     </div> 
     <div class="p"> <span class="verse v64" data-usfm="PSA.119.64"><span class="content"> </span></span><span class="verse v65" data-usfm="PSA.119.65"><span class="label">65</span><span class="content">සමිඳුනි, ඔබේ පොරොන්දුව ප්‍රකාර ඔබේ මෙහෙකරුවාට ඔබ යහපත කළ සේක.</span></span> 
     </div> 
     <div class="q"> <span class="verse v65" data-usfm="PSA.119.65"><span class="content"> </span></span><span class="verse v66" data-usfm="PSA.119.66"><span class="label">66</span><span class="content">මට තියුණු නැණනුවණ හා දැනුම දුන මැනව.</span></span> 
     </div> 
     <div class="q2"> <span class="verse v66" data-usfm="PSA.119.66"><span class="content">මන්ද, මම ඔබේ ආඥා විශ්වාස කරමි.</span></span> 
     </div> 
     <div class="q"> <span class="verse v66" data-usfm="PSA.119.66"><span class="content"> </span></span><span class="verse v67" data-usfm="PSA.119.67"><span class="label">67</span><span class="content">පීඩා විඳින්නට පෙර මම මුළා ව ගියෙමි.</span></span> 
     </div> 
     <div class="q2"> <span class="verse v67" data-usfm="PSA.119.67"><span class="content">එහෙත් දැන්, ඔබේ වචනයට කීකරු වෙමි.</span></span> 
     </div> 
     <div class="q"> <span class="verse v67" data-usfm="PSA.119.67"><span class="content"> </span></span><span class="verse v68" data-usfm="PSA.119.68"><span class="label">68</span><span class="content">ඔබ යහපත් ය;</span></span> 
     </div> 
     <div class="q2"> <span class="verse v68" data-usfm="PSA.119.68"><span class="content">යහපත කරන සේක.</span></span> 
     </div> 
     <div class="q2"> <span class="verse v68" data-usfm="PSA.119.68"><span class="content">ඔබේ පණත් මට ඉගැන්නුව මැනව.</span></span> 
     </div> 
     <div class="q"> <span class="verse v68" data-usfm="PSA.119.68"><span class="content"> </span></span><span class="verse v69" data-usfm="PSA.119.69"><span class="label">69</span><span class="content">උඩඟු අය මට විරුද්ධ ව බොරු ගොතා ඇත.</span></span> 
     </div> 
     <div class="q2"> <span class="verse v69" data-usfm="PSA.119.69"><span class="content">එහෙත්, මාගේ මුළු සිතින් ඔබේ නියෝගවලට කීකරු වන්නෙමි.</span></span> 
     </div> 
     <div class="q"> <span class="verse v69" data-usfm="PSA.119.69"><span class="content"> </span></span><span class="verse v70" data-usfm="PSA.119.70"><span class="label">70</span><span class="content">ඔවුන්ට දැඩි සිතක් ඇත;</span></span> 
     </div> 
     <div class="q2"> <span class="verse v70" data-usfm="PSA.119.70"><span class="content">එහෙත් මම, ඔබේ ව්‍යවස්ථාවට ප්‍රිය වෙමි.</span></span> 
     </div> 
     <div class="q"> <span class="verse v70" data-usfm="PSA.119.70"><span class="content"> </span></span><span class="verse v71" data-usfm="PSA.119.71"><span class="label">71</span><span class="content">පීඩා විඳීම මට යහපතක් විය;</span></span> 
     </div> 
     <div class="q2"> <span class="verse v71" data-usfm="PSA.119.71"><span class="content">එයින් ඔබේ පණත් ඉගෙනගතිමි.</span></span> 
     </div> 
     <div class="q"> <span class="verse v71" data-usfm="PSA.119.71"><span class="content"> </span></span><span class="verse v72" data-usfm="PSA.119.72"><span class="label">72</span><span class="content">ඔබ වදාළ ව්‍යවස්ථාව මසුරන් දහසකට වඩා මට අගේ ය.</span></span> 
     </div> 
     <div class="s1"> <span class="heading"><b>ව්‍යවස්ථාවේ සාධාරණකම</b></span> 
     </div> 
     <div class="p"> <span class="verse v72" data-usfm="PSA.119.72"><span class="content"> </span></span><span class="verse v73" data-usfm="PSA.119.73"><span class="label">73</span><span class="content">සිය’තින් මා මවා, රක්නා සමිඳුනි, ඔබේ ආඥා ඉගෙනගන්න පිණිස මට නුවණ දුන මැනව.</span></span> 
     </div> 
     <div class="q"> <span class="verse v73" data-usfm="PSA.119.73"><span class="content"> </span></span><span class="verse v74" data-usfm="PSA.119.74"><span class="label">74</span><span class="content">ඔබ කෙරෙහි ගරුබිය ඇත්තෝ මා දැක සතුටු වන්නෝ ය.</span></span> 
     </div> 
     <div class="q2"> <span class="verse v74" data-usfm="PSA.119.74"><span class="content">මන්ද, මම ඔබේ පොරොන්දුව කෙරෙහි බලාපොරොත්තුව තබමි.</span></span> 
     </div> 
     <div class="q"> <span class="verse v74" data-usfm="PSA.119.74"><span class="content"> </span></span><span class="verse v75" data-usfm="PSA.119.75"><span class="label">75</span><span class="content">සමිඳුනි, ඔබේ විනිශ්චයයන් සාධාරණ බවත්, ඔබ විශ්වාසවන්ත නිසා මට පීඩා කළ බවත් දනිමි.</span></span> 
     </div> 
     <div class="q"> <span class="verse v75" data-usfm="PSA.119.75"><span class="content"> </span></span><span class="verse v76" data-usfm="PSA.119.76"><span class="label">76</span><span class="content">ඔබේ මෙහෙකරුවාට ඔබ පොරොන්දු වූ පරිදි ඔබේ මහ කුළුණු ගුණය මාගේ සැනසීම පිණිස වේ වා!</span></span> 
     </div> 
     <div class="q"> <span class="verse v76" data-usfm="PSA.119.76"><span class="content"> </span></span><span class="verse v77" data-usfm="PSA.119.77"><span class="label">77</span><span class="content">මා ජීවත් වන පිණිස මට අනුකම්පා කළ මැනව.</span></span> 
     </div> 
     <div class="q2"> <span class="verse v77" data-usfm="PSA.119.77"><span class="content">ඔබේ ව්‍යවස්ථාව මාගේ ප්‍රීතිය වේ.</span></span> 
     </div> 
     <div class="q"> <span class="verse v77" data-usfm="PSA.119.77"><span class="content"> </span></span><span class="verse v78" data-usfm="PSA.119.78"><span class="label">78</span><span class="content">උඩඟු අය අයුතු ලෙස මා හෙළා දැමූ බැවින්,</span></span> 
     </div> 
     <div class="q2"> <span class="verse v78" data-usfm="PSA.119.78"><span class="content">ඔව්හු ලජ්ජාවට පැමිණෙත් වා!</span></span> 
     </div> 
     <div class="q2"> <span class="verse v78" data-usfm="PSA.119.78"><span class="content">එහෙත්, මම ඔබේ නියෝග ගැන භාවනා කරන්නෙමි.</span></span> 
     </div> 
     <div class="q"> <span class="verse v78" data-usfm="PSA.119.78"><span class="content"> </span></span><span class="verse v79" data-usfm="PSA.119.79"><span class="label">79</span><span class="content">ඔබ කෙරෙහි ගරුබිය ඇත්තෝ මා වෙත හැරී එත් වා!</span></span> 
     </div> 
     <div class="q2"> <span class="verse v79" data-usfm="PSA.119.79"><span class="content">එවිට ඔව්හු ඔබේ ශික්ෂා පද තේරුම්ගන්නෝ ය.</span></span> 
     </div> 
     <div class="q"> <span class="verse v79" data-usfm="PSA.119.79"><span class="content"> </span></span><span class="verse v80" data-usfm="PSA.119.80"><span class="label">80</span><span class="content">මා පරාජයට පත් නොවන පිණිස ඔබේ පණත් අනුව ජීවත් වන්නට මා හද පිරිසිදු කළ මැනව.</span></span> 
     </div> 
     <div class="s1"> <span class="heading"><b>මිදීම සඳහා යැදුමක්</b></span> 
     </div> 
     <div class="q"> <span class="verse v80" data-usfm="PSA.119.80"><span class="content"> </span></span><span class="verse v81" data-usfm="PSA.119.81"><span class="label">81</span><span class="content">මගේ සිත ඔබේ ගැළවීමට ආශාවෙන් වැහැරී යයි.</span></span> 
     </div> 
     <div class="q2"> <span class="verse v81" data-usfm="PSA.119.81"><span class="content">මම ඔබේ පොරොන්දු කෙරෙහි බලාපොරොත්තු වෙමි.</span></span> 
     </div> 
     <div class="q"> <span class="verse v81" data-usfm="PSA.119.81"><span class="content"> </span></span><span class="verse v82" data-usfm="PSA.119.82"><span class="label">82</span><span class="content">‘ඔබ කවදා මා සනසන සේක් දැ’යි මම යදින්නෙමි.</span></span> 
     </div> 
     <div class="q2"> <span class="verse v82" data-usfm="PSA.119.82"><span class="content">ඔබේ පොරොන්දු ගැන බලා සිටීමෙන් මාගේ ඇස් වෙහෙස වී ඇත.</span></span> 
     </div> 
     <div class="q"> <span class="verse v82" data-usfm="PSA.119.82"><span class="content"> </span></span><span class="verse v83" data-usfm="PSA.119.83"><span class="label">83</span><span class="content">ඇකිළී ගිය ලබු කැටයක් මෙන් මම නිසල් වීමි.</span></span> 
     </div> 
     <div class="q2"> <span class="verse v83" data-usfm="PSA.119.83"><span class="content">එහෙත්, ඔබේ පණත් අමතක නොකරමි.</span></span> 
     </div> 
     <div class="q"> <span class="verse v83" data-usfm="PSA.119.83"><span class="content"> </span></span><span class="verse v84" data-usfm="PSA.119.84"><span class="label">84</span><span class="content">ඔබේ මෙහෙකරුවා තව කොතෙක් කල් බලා සිටින්න ද?</span></span> 
     </div> 
     <div class="q2"> <span class="verse v84" data-usfm="PSA.119.84"><span class="content">මට පීඩා කරන්නන්ට ඔබ කවදා යුක්තිය ඉටු කරන සේක් ද?</span></span> 
     </div> 
     <div class="q"> <span class="verse v84" data-usfm="PSA.119.84"><span class="content"> </span></span><span class="verse v85" data-usfm="PSA.119.85"><span class="label">85</span><span class="content">ඔබේ ව්‍යවස්ථාව ලෙස නොහැසිරෙන උඩඟු අය මට බොරු වළවල් හෑරුවෝ ය.</span></span> 
     </div> 
     <div class="q"> <span class="verse v85" data-usfm="PSA.119.85"><span class="content"> </span></span><span class="verse v86" data-usfm="PSA.119.86"><span class="label">86</span><span class="content">ඔබේ ආඥා සියල්ල විශ්වාස කටයුතු ය.</span></span> 
     </div> 
     <div class="q2"> <span class="verse v86" data-usfm="PSA.119.86"><span class="content">මිනිස්සු අයුතු ලෙස මට පීඩා කරති.</span></span> 
     </div> 
     <div class="q2"> <span class="verse v86" data-usfm="PSA.119.86"><span class="content">මට පිහිට වුව මැනව.</span></span> 
     </div> 
     <div class="q"> <span class="verse v86" data-usfm="PSA.119.86"><span class="content"> </span></span><span class="verse v87" data-usfm="PSA.119.87"><span class="label">87</span><span class="content">ඔවුන් සහමුලින් ම මෙන් මා මිහි පිටින් වනසාදමා ඇත.</span></span> 
     </div> 
     <div class="q2"> <span class="verse v87" data-usfm="PSA.119.87"><span class="content">එහෙත්, මම ඔබේ නියෝග අත් නොහරිමි.</span></span> 
     </div> 
     <div class="q"> <span class="verse v87" data-usfm="PSA.119.87"><span class="content"> </span></span><span class="verse v88" data-usfm="PSA.119.88"><span class="label">88</span><span class="content">ඔබේ මහා කරුණාව ලෙස මා පණ ගැන්වුව මැනව.</span></span> 
     </div> 
     <div class="q2"> <span class="verse v88" data-usfm="PSA.119.88"><span class="content">එවිට මම, ඔබ වදාළ ශික්ෂා පද පිළිපදින්නෙමි.</span></span> 
     </div> 
     <div class="s1"> <span class="heading"><b>ව්‍යවස්ථාව කෙරෙහි ඇදහිල්ල</b></span> 
     </div> 
     <div class="p"> <span class="verse v88" data-usfm="PSA.119.88"><span class="content"> </span></span><span class="verse v89" data-usfm="PSA.119.89"><span class="label">89</span><span class="content">සමිඳුනි, ඔබේ වචනය සදාතනික ය;</span></span> 
     </div> 
     <div class="q2"> <span class="verse v89" data-usfm="PSA.119.89"><span class="content">එය තිර ලෙස සගලොව ඇත.</span></span> 
     </div> 
     <div class="q"> <span class="verse v89" data-usfm="PSA.119.89"><span class="content"> </span></span><span class="verse v90" data-usfm="PSA.119.90"><span class="label">90</span><span class="content">ඔබේ විශ්වාසවන්තකම පරපුරෙන් පරපුරට පවත්නේ ය.</span></span> 
     </div> 
     <div class="q2"> <span class="verse v90" data-usfm="PSA.119.90"><span class="content">ඔබ පොළොව පිහිටෙවු සේක.</span></span> 
     </div> 
     <div class="q2"> <span class="verse v90" data-usfm="PSA.119.90"><span class="content">එය ස්ථිර ව පවතී.</span></span> 
     </div> 
     <div class="q"> <span class="verse v90" data-usfm="PSA.119.90"><span class="content"> </span></span><span class="verse v91" data-usfm="PSA.119.91"><span class="label">91</span><span class="content">ඔබේ නියමයන් ලෙස ඒ මැවිලි අද දක්වා පවතී. මන්ද, සියල්ල ඔබට මෙහෙ කරයි.</span></span> 
     </div> 
     <div class="q"> <span class="verse v91" data-usfm="PSA.119.91"><span class="content"> </span></span><span class="verse v92" data-usfm="PSA.119.92"><span class="label">92</span><span class="content">ඔබේ ව්‍යවස්ථාව මාගේ ප්‍රීතිය නොවී නම්, මාගේ විපතේ දී මා වැනසෙන්නට ඉඩ තිබුණේ ය.</span></span> 
     </div> 
     <div class="q"> <span class="verse v92" data-usfm="PSA.119.92"><span class="content"> </span></span><span class="verse v93" data-usfm="PSA.119.93"><span class="label">93</span><span class="content">ඔබේ නියෝග කිසි කලෙක අමතක නොකරන්නෙමි.</span></span> 
     </div> 
     <div class="q2"> <span class="verse v93" data-usfm="PSA.119.93"><span class="content">මන්ද, ඔබ ඒවායින් මා පණ ගැන්වූ සේක.</span></span> 
     </div> 
     <div class="q"> <span class="verse v93" data-usfm="PSA.119.93"><span class="content"> </span></span><span class="verse v94" data-usfm="PSA.119.94"><span class="label">94</span><span class="content">මම ඔබේ ය;</span></span> 
     </div> 
     <div class="q2"> <span class="verse v94" data-usfm="PSA.119.94"><span class="content">මා මුදාලුව මැනව.</span></span> 
     </div> 
     <div class="q2"> <span class="verse v94" data-usfm="PSA.119.94"><span class="content">ඔබේ නියෝග මම මෙනෙහි කෙළෙමි.</span></span> 
     </div> 
     <div class="q"> <span class="verse v94" data-usfm="PSA.119.94"><span class="content"> </span></span><span class="verse v95" data-usfm="PSA.119.95"><span class="label">95</span><span class="content">දුෂ්ටයෝ මා විනාශ කරන්නට බලා සිටියෝ ය.</span></span> 
     </div> 
     <div class="q2"> <span class="verse v95" data-usfm="PSA.119.95"><span class="content">එහෙත්, මම ඔබේ ශික්ෂා පද සාවධානයෙන් මෙනෙහි කරන්නෙමි.</span></span> 
     </div> 
     <div class="q"> <span class="verse v95" data-usfm="PSA.119.95"><span class="content"> </span></span><span class="verse v96" data-usfm="PSA.119.96"><span class="label">96</span><span class="content">හැම යහපතකට ම සීමාවක් ඇති බව මා දැක ඇත.</span></span> 
     </div> 
     <div class="q2"> <span class="verse v96" data-usfm="PSA.119.96"><span class="content">එහෙත්, ඔබේ ආඥාවට නම් සීමාවක් නැත.</span></span> 
     </div> 
     <div class="s1"> <span class="heading"><b>ව්‍යවස්ථාවට ඇති ඇල්ම</b></span> 
     </div> 
     <div class="p"> <span class="verse v96" data-usfm="PSA.119.96"><span class="content"> </span></span><span class="verse v97" data-usfm="PSA.119.97"><span class="label">97</span><span class="content">ඔබේ ව්‍යවස්ථාවට මම කොපමණ ප්‍රේම කරම් ද?</span></span> 
     </div> 
     <div class="q2"> <span class="verse v97" data-usfm="PSA.119.97"><span class="content">එය මාගේ දෛනික භාවනාව වේ.</span></span> 
     </div> 
     <div class="q"> <span class="verse v97" data-usfm="PSA.119.97"><span class="content"> </span></span><span class="verse v98" data-usfm="PSA.119.98"><span class="label">98</span><span class="content">ඔබේ ආඥා නිතර ම මා සමඟ ය.</span></span> 
     </div> 
     <div class="q2"> <span class="verse v98" data-usfm="PSA.119.98"><span class="content">එයින් මාගේ සතුරන්ට වඩා මම පැණවත් වෙමි.</span></span> 
     </div> 
     <div class="q"> <span class="verse v98" data-usfm="PSA.119.98"><span class="content"> </span></span><span class="verse v99" data-usfm="PSA.119.99"><span class="label">99</span><span class="content">මාගේ සියලු ඇදුරන්ට වඩා මට නැණනුවණ ඇත්තේ ය.</span></span> 
     </div> 
     <div class="q2"> <span class="verse v99" data-usfm="PSA.119.99"><span class="content">මාගේ භාවනාව ඔබේ ශික්ෂා ගැන ම ය.</span></span> 
     </div> 
     <div class="q"> <span class="verse v99" data-usfm="PSA.119.99"><span class="content"> </span></span><span class="verse v100" data-usfm="PSA.119.100"><span class="label">100</span><span class="content">මා ඔබේ නියෝග රක්ෂා කළ බැවින් වැඩිහිටියන්ට වඩා තේරුම් පැහැදුම් මට ඇත්තේ ය.</span></span> 
     </div> 
     <div class="q"> <span class="verse v100" data-usfm="PSA.119.100"><span class="content"> </span></span><span class="verse v101" data-usfm="PSA.119.101"><span class="label">101</span><span class="content">ඔබේ වචනය පිළිපදින පිණිස සියලු වැරදි මාර්ගවලින් මාගේ පාද වළක්වාගතිමි.</span></span> 
     </div> 
     <div class="q"> <span class="verse v101" data-usfm="PSA.119.101"><span class="content"> </span></span><span class="verse v102" data-usfm="PSA.119.102"><span class="label">102</span><span class="content">ඔබේ නියමයන්ගෙන් ඉවත් ව නොගියෙමි.</span></span> 
     </div> 
     <div class="q2"> <span class="verse v102" data-usfm="PSA.119.102"><span class="content">ඔබ ම මට ඒවා ඉගැන්වූ සේක.</span></span> 
     </div> 
     <div class="q"> <span class="verse v102" data-usfm="PSA.119.102"><span class="content"> </span></span><span class="verse v103" data-usfm="PSA.119.103"><span class="label">103</span><span class="content">ඔබේ වචන මාගේ දිවට කොපමණ මිහිරි ද?</span></span> 
     </div> 
     <div class="q2"> <span class="verse v103" data-usfm="PSA.119.103"><span class="content">එසේ ය, ඒවා මාගේ කටට මී පැණිවලට වඩා මිහිරි ය.</span></span> 
     </div> 
     <div class="q"> <span class="verse v103" data-usfm="PSA.119.103"><span class="content"> </span></span><span class="verse v104" data-usfm="PSA.119.104"><span class="label">104</span><span class="content">ඔබේ නියෝග මඟින් මට නැණනුවණ ලැබේ.</span></span> 
     </div> 
     <div class="q2"> <span class="verse v104" data-usfm="PSA.119.104"><span class="content">එබැවින් සියලු වංක මාර්ග මම නුරුස්සන්නෙමි.</span></span> 
     </div> 
     <div class="s1"> <span class="heading"><b>ව්‍යවස්ථාවෙන් එළිය</b></span> 
     </div> 
     <div class="p"> <span class="verse v104" data-usfm="PSA.119.104"><span class="content"> </span></span><span class="verse v105" data-usfm="PSA.119.105"><span class="label">105</span><span class="content">ඔබේ වචන මාගේ දෙපයට පහනක් ය;</span></span> 
     </div> 
     <div class="q2"> <span class="verse v105" data-usfm="PSA.119.105"><span class="content">මාගේ මාවතට එළියක් ය.</span></span> 
     </div> 
     <div class="q"> <span class="verse v105" data-usfm="PSA.119.105"><span class="content"> </span></span><span class="verse v106" data-usfm="PSA.119.106"><span class="label">106</span><span class="content">‘ඔබේ දැහැමි නියමයන් පිළිපදින්නෙමි’යි දිවුළෙමි.</span></span> 
     </div> 
     <div class="q2"> <span class="verse v106" data-usfm="PSA.119.106"><span class="content">මම ඒවා ඉටු කෙළෙමි.</span></span> 
     </div> 
     <div class="q"> <span class="verse v106" data-usfm="PSA.119.106"><span class="content"> </span></span><span class="verse v107" data-usfm="PSA.119.107"><span class="label">107</span><span class="content">මම බොහෝ සේ පීඩිත වීමි.</span></span> 
     </div> 
     <div class="q2"> <span class="verse v107" data-usfm="PSA.119.107"><span class="content">සමිඳුනි, ඔබේ පොරොන්දු ප්‍රකාර මා ප්‍රාණවත් කළ මැනව.</span></span> 
     </div> 
     <div class="q"> <span class="verse v107" data-usfm="PSA.119.107"><span class="content"> </span></span><span class="verse v108" data-usfm="PSA.119.108"><span class="label">108</span><span class="content">සමිඳුනි, මාගේ මුවින් පැවසූ සතුටු පූජා පිළිගෙන, ඔබේ නියමයන් මට ඉගැන්නුව මැනව.</span></span> 
     </div> 
     <div class="q"> <span class="verse v108" data-usfm="PSA.119.108"><span class="content"> </span></span><span class="verse v109" data-usfm="PSA.119.109"><span class="label">109</span><span class="content">ඔබ උදෙසා මාගේ දිවි පිදීමට මම නිතර ම සූදානම් ය.</span></span> 
     </div> 
     <div class="q2"> <span class="verse v109" data-usfm="PSA.119.109"><span class="content">එහෙත්, ඔබේ ව්‍යවස්ථාව මම අමතක නොකරමි.</span></span> 
     </div> 
     <div class="q"> <span class="verse v109" data-usfm="PSA.119.109"><span class="content"> </span></span><span class="verse v110" data-usfm="PSA.119.110"><span class="label">110</span><span class="content">දුදනෝ මට මලපතක් තැබුවෝ ය.</span></span> 
     </div> 
     <div class="q2"> <span class="verse v110" data-usfm="PSA.119.110"><span class="content">එහෙත් මම, ඔබේ නියෝගවලින් ඉවත් ව නොගියෙමි.</span></span> 
     </div> 
     <div class="q"> <span class="verse v110" data-usfm="PSA.119.110"><span class="content"> </span></span><span class="verse v111" data-usfm="PSA.119.111"><span class="label">111</span><span class="content">ඔබේ ශික්ෂා පද සදහට ම උරුම කොටගතිමි.</span></span> 
     </div> 
     <div class="q2"> <span class="verse v111" data-usfm="PSA.119.111"><span class="content">ඒවා මසිතට ප්‍රීතිය ගෙන දෙයි.</span></span> 
     </div> 
     <div class="q"> <span class="verse v111" data-usfm="PSA.119.111"><span class="content"> </span></span><span class="verse v112" data-usfm="PSA.119.112"><span class="label">112</span><span class="content">සදහට ම, මරණය දක්වා ඔබේ පණත් ඉටු කරන්න මාගේ සිත යොමු කෙළෙමි.</span></span> 
     </div> 
     <div class="s1"> <span class="heading"><b>ව්‍යවස්ථාවේ සුරක්ෂිතතාව</b></span> 
     </div> 
     <div class="p"> <span class="verse v112" data-usfm="PSA.119.112"><span class="content"> </span></span><span class="verse v113" data-usfm="PSA.119.113"><span class="label">113</span><span class="content">චපල සිත් ඇත්තවුන්ට ද්වේෂ කරමි;</span></span> 
     </div> 
     <div class="q2"> <span class="verse v113" data-usfm="PSA.119.113"><span class="content">එහෙත්, ඔබේ ව්‍යවස්ථාවට ප්‍රේම කරමි.</span></span> 
     </div> 
     <div class="q"> <span class="verse v113" data-usfm="PSA.119.113"><span class="content"> </span></span><span class="verse v114" data-usfm="PSA.119.114"><span class="label">114</span><span class="content">ඔබ මාගේ රක්ෂාස්ථානය වේ, මාගේ පලිහ වේ.</span></span> 
     </div> 
     <div class="q2"> <span class="verse v114" data-usfm="PSA.119.114"><span class="content">ඔබේ පොරොන්දුව කෙරෙහි බලාපොරොත්තුව තබමි.</span></span> 
     </div> 
     <div class="q"> <span class="verse v114" data-usfm="PSA.119.114"><span class="content"> </span></span><span class="verse v115" data-usfm="PSA.119.115"><span class="label">115</span><span class="content">දුදනෙනි, මා වෙතින් පලා යන්න.</span></span> 
     </div> 
     <div class="q2"> <span class="verse v115" data-usfm="PSA.119.115"><span class="content">මම මාගේ දෙවිඳුන්ගේ ආඥාවන් පිළිපදිමි.</span></span> 
     </div> 
     <div class="q"> <span class="verse v115" data-usfm="PSA.119.115"><span class="content"> </span></span><span class="verse v116" data-usfm="PSA.119.116"><span class="label">116</span><span class="content">මා ජීවත් වන පිණිස ඔබේ පොරොන්දු ප්‍රකාර මට ශක්තිය දුන මැනව.</span></span> 
     </div> 
     <div class="q2"> <span class="verse v116" data-usfm="PSA.119.116"><span class="content">මාගේ බලාපොරොත්තුව කඩ වීමෙන් ලජ්ජා වන්නට ඉඩ නෑරිය මැනව.</span></span> 
     </div> 
     <div class="q"> <span class="verse v116" data-usfm="PSA.119.116"><span class="content"> </span></span><span class="verse v117" data-usfm="PSA.119.117"><span class="label">117</span><span class="content">මට අනුබල දුන මැනව;</span></span> 
     </div> 
     <div class="q2"> <span class="verse v117" data-usfm="PSA.119.117"><span class="content">එවිට මම සුරැකි ව සිටින්නෙමි.</span></span> 
     </div> 
     <div class="q2"> <span class="verse v117" data-usfm="PSA.119.117"><span class="content">ඔබේ පණත් නිතර ම සලකන්නෙමි.</span></span> 
     </div> 
     <div class="q"> <span class="verse v117" data-usfm="PSA.119.117"><span class="content"> </span></span><span class="verse v118" data-usfm="PSA.119.118"><span class="label">118</span><span class="content">ඔබේ පණත්වලින් ඉවත් ව යන සියල්ලන් ඔබ පිළිකෙව් කළ සේක.</span></span> 
     </div> 
     <div class="q2"> <span class="verse v118" data-usfm="PSA.119.118"><span class="content">ඔවුන්ගේ කපටිකම නිෂ්ඵල ය.</span></span> 
     </div> 
     <div class="q"> <span class="verse v118" data-usfm="PSA.119.118"><span class="content"> </span></span><span class="verse v119" data-usfm="PSA.119.119"><span class="label">119</span><span class="content">ඔබ පොළොවේ සියලු දුෂ්ටයන් කුණු කසළ මෙන් පහකරන සේක.</span></span> 
     </div> 
     <div class="q2"> <span class="verse v119" data-usfm="PSA.119.119"><span class="content">එබැවින් මම ඔබේ ශික්ෂා පදවලට ප්‍රේම කරමි.</span></span> 
     </div> 
     <div class="q"> <span class="verse v119" data-usfm="PSA.119.119"><span class="content"> </span></span><span class="verse v120" data-usfm="PSA.119.120"><span class="label">120</span><span class="content">ඔබට බියෙන් මාගේ ගත සිත වෙවුලයි.</span></span> 
     </div> 
     <div class="q2"> <span class="verse v120" data-usfm="PSA.119.120"><span class="content">ඔබේ විනිශ්චයයන්ට මම බිය වෙමි.</span></span> 
     </div> 
     <div class="s1"> <span class="heading"><b>ව්‍යවස්ථාවට කීකරු වීම</b></span> 
     </div> 
     <div class="p"> <span class="verse v120" data-usfm="PSA.119.120"><span class="content"> </span></span><span class="verse v121" data-usfm="PSA.119.121"><span class="label">121</span><span class="content">යුතු දේ ද දැහැමි දේ ද මම කෙළෙමි;</span></span> 
     </div> 
     <div class="q2"> <span class="verse v121" data-usfm="PSA.119.121"><span class="content">මට පීඩා කරන්නන් අතට මා භාර නොකළ මැනව.</span></span> 
     </div> 
     <div class="q"> <span class="verse v121" data-usfm="PSA.119.121"><span class="content"> </span></span><span class="verse v122" data-usfm="PSA.119.122"><span class="label">122</span><span class="content">ඔබේ මෙහෙකරුවාට යහපත කරන බවට පොරොන්දු වන්න.</span></span> 
     </div> 
     <div class="q2"> <span class="verse v122" data-usfm="PSA.119.122"><span class="content">මට පීඩා කිරීමට උඩඟු අයට ඉඩ නුදුන මැනව.</span></span> 
     </div> 
     <div class="q"> <span class="verse v122" data-usfm="PSA.119.122"><span class="content"> </span></span><span class="verse v123" data-usfm="PSA.119.123"><span class="label">123</span><span class="content">ඔබ දෙන ගැළවීම හා ඔබේ දැහැමි පොරොන්දුව ගැන අවදි ව සිටීමෙන් මාගේ ඇස් වෙහෙස වී ඇත.</span></span> 
     </div> 
     <div class="q"> <span class="verse v123" data-usfm="PSA.119.123"><span class="content"> </span></span><span class="verse v124" data-usfm="PSA.119.124"><span class="label">124</span><span class="content">ඔබේ ප්‍රේමය අනුව ඔබේ මෙහෙකරුවාට නිසි ලෙස සලකන්න.</span></span> 
     </div> 
     <div class="q2"> <span class="verse v124" data-usfm="PSA.119.124"><span class="content">ඔබේ පණත් මට උගන්වන්න.</span></span> 
     </div> 
     <div class="q"> <span class="verse v124" data-usfm="PSA.119.124"><span class="content"> </span></span><span class="verse v125" data-usfm="PSA.119.125"><span class="label">125</span><span class="content">මම ඔබේ මෙහෙකරුවා වෙමි.</span></span> 
     </div> 
     <div class="q2"> <span class="verse v125" data-usfm="PSA.119.125"><span class="content">ඔබේ ශික්ෂා පද දැනගන්න පිණිස මට නැණනුවණ දුන මැනව.</span></span> 
     </div> 
     <div class="q"> <span class="verse v125" data-usfm="PSA.119.125"><span class="content"> </span></span><span class="verse v126" data-usfm="PSA.119.126"><span class="label">126</span><span class="content">සමිඳුනි, ඔබට ක්‍රියා කිරීමට සුදුසු කාලය දැන් පැමිණ ඇත.</span></span> 
     </div> 
     <div class="q2"> <span class="verse v126" data-usfm="PSA.119.126"><span class="content">සෙනඟ ඔබේ ව්‍යවස්ථාව කඩකර ඇත.</span></span> 
     </div> 
     <div class="q"> <span class="verse v126" data-usfm="PSA.119.126"><span class="content"> </span></span><span class="verse v127" data-usfm="PSA.119.127"><span class="label">127</span><span class="content">එබැවින් රනට වඩා, එසේ ය, පෙරූ රනට වඩා ඔබේ ආඥාවලට මම ප්‍රේම කරමි.</span></span> 
     </div> 
     <div class="q"> <span class="verse v127" data-usfm="PSA.119.127"><span class="content"> </span></span><span class="verse v128" data-usfm="PSA.119.128"><span class="label">128</span><span class="content">එබැවින් ඔබේ නියමය අනුව මම හැසිරෙන්නෙමි;</span></span> 
     </div> 
     <div class="q2"> <span class="verse v128" data-usfm="PSA.119.128"><span class="content">සියලු වංක මාර්ග නුරුස්සමි.</span></span> 
     </div> 
     <div class="s1"> <span class="heading"><b>ව්‍යවස්ථාව පිළිපැදීමට ආශාව</b></span> 
     </div> 
     <div class="p"> <span class="verse v128" data-usfm="PSA.119.128"><span class="content"> </span></span><span class="verse v129" data-usfm="PSA.119.129"><span class="label">129</span><span class="content">ඔබේ අණපණත් විස්මයජනක ය.</span></span> 
     </div> 
     <div class="q2"> <span class="verse v129" data-usfm="PSA.119.129"><span class="content">එබැවින් මාගේ මුළු සිතින් මම ඒවා පිළිපදින්නෙමි.</span></span> 
     </div> 
     <div class="q"> <span class="verse v129" data-usfm="PSA.119.129"><span class="content"> </span></span><span class="verse v130" data-usfm="PSA.119.130"><span class="label">130</span><span class="content">ඔබේ වචන පැහැදිලි වන විට ආලෝකය ලැබේ.</span></span> 
     </div> 
     <div class="q2"> <span class="verse v130" data-usfm="PSA.119.130"><span class="content">එයින් අනුවණයන්ට නුවණ ලැබේ.</span></span> 
     </div> 
     <div class="q"> <span class="verse v130" data-usfm="PSA.119.130"><span class="content"> </span></span><span class="verse v131" data-usfm="PSA.119.131"><span class="label">131</span><span class="content">ඔබේ ආඥාවලට පිපාසයෙන් සිටිමි.</span></span> 
     </div> 
     <div class="q2"> <span class="verse v131" data-usfm="PSA.119.131"><span class="content">මම මුව අයා හතිලන්නෙමි.</span></span> 
     </div> 
     <div class="q"> <span class="verse v131" data-usfm="PSA.119.131"><span class="content"> </span></span><span class="verse v132" data-usfm="PSA.119.132"><span class="label">132</span><span class="content">ඔබේ නාමයට ප්‍රේම කරන අයට ඔබ කරුණා කරන්නාක් මෙන් මා දෙසට හැරී මට කරුණා කළ මැනව.</span></span> 
     </div> 
     <div class="q"> <span class="verse v132" data-usfm="PSA.119.132"><span class="content"> </span></span><span class="verse v133" data-usfm="PSA.119.133"><span class="label">133</span><span class="content">ඔබ පොරොන්දු වූ ලෙස මා දෙපා තර කළ මැනව;</span></span> 
     </div> 
     <div class="q2"> <span class="verse v133" data-usfm="PSA.119.133"><span class="content">කිසි අයුක්තියකට මා කෙරෙහි බල පෑමට ඉඩ නුදුන මැනව.</span></span> 
     </div> 
     <div class="q"> <span class="verse v133" data-usfm="PSA.119.133"><span class="content"> </span></span><span class="verse v134" data-usfm="PSA.119.134"><span class="label">134</span><span class="content">මිනිසුන්ගේ හිරිහැරවලින් මා මුදාලුව මැනව;</span></span> 
     </div> 
     <div class="q2"> <span class="verse v134" data-usfm="PSA.119.134"><span class="content">එවිට ඔබේ නියෝග මම පිළිපදින්නෙමි.</span></span> 
     </div> 
     <div class="q"> <span class="verse v134" data-usfm="PSA.119.134"><span class="content"> </span></span><span class="verse v135" data-usfm="PSA.119.135"><span class="label">135</span><span class="content">දයාවෙන් මා දෙස බැලුව මැනව;</span></span> 
     </div> 
     <div class="q2"> <span class="verse v135" data-usfm="PSA.119.135"><span class="content">ඔබේ පණත් මට ඉගැන්නුව මැනව.</span></span> 
     </div> 
     <div class="q"> <span class="verse v135" data-usfm="PSA.119.135"><span class="content"> </span></span><span class="verse v136" data-usfm="PSA.119.136"><span class="label">136</span><span class="content">මිනිසුන් ඔබේ ව්‍යවස්ථාව නොපිළිපදින බැවින් මාගේ දෑසින් කඳුළු ධාරා ගලා යයි.</span></span> 
     </div> 
     <div class="s1"> <span class="heading"><b>ව්‍යවස්ථාවේ සාධාරණකම</b></span> 
     </div> 
     <div class="p"> <span class="verse v136" data-usfm="PSA.119.136"><span class="content"> </span></span><span class="verse v137" data-usfm="PSA.119.137"><span class="label">137</span><span class="content">සමිඳුනි, ඔබ දැහැමි ය;</span></span> 
     </div> 
     <div class="q2"> <span class="verse v137" data-usfm="PSA.119.137"><span class="content">ඔබේ විනිසුම් සාධාරණ ය.</span></span> 
     </div> 
     <div class="q"> <span class="verse v137" data-usfm="PSA.119.137"><span class="content"> </span></span><span class="verse v138" data-usfm="PSA.119.138"><span class="label">138</span><span class="content">ඔබ දැහැමිකමින් ද තිර විශ්වාසකමින් ද ඔබේ ශික්ෂා පද නියම කළ සේක.</span></span> 
     </div> 
     <div class="q"> <span class="verse v138" data-usfm="PSA.119.138"><span class="content"> </span></span><span class="verse v139" data-usfm="PSA.119.139"><span class="label">139</span><span class="content">මාගේ එදිරිකරුවන් ඔබේ වචනය නොසලකන නිසා මම කෝපාග්නියෙන් දැවෙමි.</span></span> 
     </div> 
     <div class="q"> <span class="verse v139" data-usfm="PSA.119.139"><span class="content"> </span></span><span class="verse v140" data-usfm="PSA.119.140"><span class="label">140</span><span class="content">ඔබේ පොරොන්දු සහතික ය.</span></span> 
     </div> 
     <div class="q2"> <span class="verse v140" data-usfm="PSA.119.140"><span class="content">එබැවින් ඔබේ මෙහෙකරුවා ඒවාට ප්‍රේම කරයි.</span></span> 
     </div> 
     <div class="q"> <span class="verse v140" data-usfm="PSA.119.140"><span class="content"> </span></span><span class="verse v141" data-usfm="PSA.119.141"><span class="label">141</span><span class="content">මම සුළු කෙනෙක්මි;</span></span> 
     </div> 
     <div class="q2"> <span class="verse v141" data-usfm="PSA.119.141"><span class="content">හීන දීන කෙනෙක්මි.</span></span> 
     </div> 
     <div class="q2"> <span class="verse v141" data-usfm="PSA.119.141"><span class="content">එහෙත්, ඔබේ නියෝග අමතක නොකරමි.</span></span> 
     </div> 
     <div class="q"> <span class="verse v141" data-usfm="PSA.119.141"><span class="content"> </span></span><span class="verse v142" data-usfm="PSA.119.142"><span class="label">142</span><span class="content">ඔබේ දැහැමිතාව සදාකාලික දැහැමිතාවක් වේ;</span></span> 
     </div> 
     <div class="q2"> <span class="verse v142" data-usfm="PSA.119.142"><span class="content">ඔබේ ව්‍යවස්ථාව ද සත්‍ය වේ.</span></span> 
     </div> 
     <div class="q"> <span class="verse v142" data-usfm="PSA.119.142"><span class="content"> </span></span><span class="verse v143" data-usfm="PSA.119.143"><span class="label">143</span><span class="content">විපත හා සිත් තැවුල් මා වෙළාගෙන තිබේ.</span></span> 
     </div> 
     <div class="q2"> <span class="verse v143" data-usfm="PSA.119.143"><span class="content">එහෙත්, ඔබේ ආඥා මාගේ ප්‍රීතිය වේ.</span></span> 
     </div> 
     <div class="q"> <span class="verse v143" data-usfm="PSA.119.143"><span class="content"> </span></span><span class="verse v144" data-usfm="PSA.119.144"><span class="label">144</span><span class="content">ඔබේ ශික්ෂා පද සදහට ම දැහැමි ය.</span></span> 
     </div> 
     <div class="q2"> <span class="verse v144" data-usfm="PSA.119.144"><span class="content">මා ජීවත් වන පිණිස මට නැණනුවණ දුන මැනව.</span></span> 
     </div> 
     <div class="s1"> <span class="heading"><b>මිදීම සඳහා යැදුමක්</b></span> 
     </div> 
     <div class="p"> <span class="verse v144" data-usfm="PSA.119.144"><span class="content"> </span></span><span class="verse v145" data-usfm="PSA.119.145"><span class="label">145</span><span class="content">මම මුළු හදවතින් යාච්ඤා කෙළෙමි.</span></span> 
     </div> 
     <div class="q2"> <span class="verse v145" data-usfm="PSA.119.145"><span class="content">සමිඳුනි, මට පිළිතුරු දුන මැනව.</span></span> 
     </div> 
     <div class="q2"> <span class="verse v145" data-usfm="PSA.119.145"><span class="content">ඔබේ අණපණත් මම පිළිපදින්නෙමි.</span></span> 
     </div> 
     <div class="q"> <span class="verse v145" data-usfm="PSA.119.145"><span class="content"> </span></span><span class="verse v146" data-usfm="PSA.119.146"><span class="label">146</span><span class="content">මම ඔබට අඬගැසීමි;</span></span> 
     </div> 
     <div class="q2"> <span class="verse v146" data-usfm="PSA.119.146"><span class="content">මා මුදාලුව මැනව.</span></span> 
     </div> 
     <div class="q2"> <span class="verse v146" data-usfm="PSA.119.146"><span class="content">එවිට ඔබේ ශික්ෂා පද මම පිළිපදින්නෙමි.</span></span> 
     </div> 
     <div class="q"> <span class="verse v146" data-usfm="PSA.119.146"><span class="content"> </span></span><span class="verse v147" data-usfm="PSA.119.147"><span class="label">147</span><span class="content">මම අලුයමට පෙර නැඟිට මොරගැසීමි;</span></span> 
     </div> 
     <div class="q2"> <span class="verse v147" data-usfm="PSA.119.147"><span class="content">ඔබේ පොරොන්දුව කෙරෙහි බලාපොරොත්තු වීමි.</span></span> 
     </div> 
     <div class="q"> <span class="verse v147" data-usfm="PSA.119.147"><span class="content"> </span></span><span class="verse v148" data-usfm="PSA.119.148"><span class="label">148</span><span class="content">ඔබේ පොරොන්දුව ගැන භාවනා කරන පිණිස රෑ යාමය මුළුල්ලේ මම අවදි ව සිටිමි.</span></span> 
     </div> 
     <div class="q"> <span class="verse v148" data-usfm="PSA.119.148"><span class="content"> </span></span><span class="verse v149" data-usfm="PSA.119.149"><span class="label">149</span><span class="content">ඔබේ ප්‍රේමය ස්ථිර නිසා මාගේ හඬ ඇසුව මැනව.</span></span> 
     </div> 
     <div class="q2"> <span class="verse v149" data-usfm="PSA.119.149"><span class="content">සමිඳුනි, ඔබේ යුක්තිය ලෙස මා දිවි රැකගත මැනව.</span></span> 
     </div> 
     <div class="q"> <span class="verse v149" data-usfm="PSA.119.149"><span class="content"> </span></span><span class="verse v150" data-usfm="PSA.119.150"><span class="label">150</span><span class="content">නපුරු අරමුණු ඇති ව මට පීඩා කරන දුදනෝ මට ළඟා වෙති.</span></span> 
     </div> 
     <div class="q2"> <span class="verse v150" data-usfm="PSA.119.150"><span class="content">ඔව්හු ඔබේ ව්‍යවස්ථාවෙන් ඈත් ව සිටිති.</span></span> 
     </div> 
     <div class="q"> <span class="verse v150" data-usfm="PSA.119.150"><span class="content"> </span></span><span class="verse v151" data-usfm="PSA.119.151"><span class="label">151</span><span class="content">සමිඳුනි, ඔබ ළඟා වී සිටින සේක.</span></span> 
     </div> 
     <div class="q2"> <span class="verse v151" data-usfm="PSA.119.151"><span class="content">ඔබේ සියලු ආඥා සත්‍ය ය.</span></span> 
     </div> 
     <div class="q"> <span class="verse v151" data-usfm="PSA.119.151"><span class="content"> </span></span><span class="verse v152" data-usfm="PSA.119.152"><span class="label">152</span><span class="content">ඔබේ ශික්ෂා පද කලක සිට දැන සිටියෙමි.</span></span> 
     </div> 
     <div class="q2"> <span class="verse v152" data-usfm="PSA.119.152"><span class="content">ඔබ ඒවා සදහට ම පැණවූ සේක.</span></span> 
     </div> 
     <div class="s1"> <span class="heading"><b>උපකාර ඉල්ලා යැදීම</b></span> 
     </div> 
     <div class="p"> <span class="verse v152" data-usfm="PSA.119.152"><span class="content"> </span></span><span class="verse v153" data-usfm="PSA.119.153"><span class="label">153</span><span class="content">මාගේ දුක බලා මා ගැළෙවුව මැනව.</span></span> 
     </div> 
     <div class="q2"> <span class="verse v153" data-usfm="PSA.119.153"><span class="content">ඔබේ ව්‍යවස්ථාව මම අමතක නොකෙළෙමි.</span></span> 
     </div> 
     <div class="q"> <span class="verse v153" data-usfm="PSA.119.153"><span class="content"> </span></span><span class="verse v154" data-usfm="PSA.119.154"><span class="label">154</span><span class="content">මාගේ නඩුව අසා මා මිදුව මැනව;</span></span> 
     </div> 
     <div class="q2"> <span class="verse v154" data-usfm="PSA.119.154"><span class="content">ඔබේ පොරොන්දුව ලෙස මට නව දිවියක් දුන මැනව.</span></span> 
     </div> 
     <div class="q"> <span class="verse v154" data-usfm="PSA.119.154"><span class="content"> </span></span><span class="verse v155" data-usfm="PSA.119.155"><span class="label">155</span><span class="content">දුදනන් හට ගැළවීමක් නැත;</span></span> 
     </div> 
     <div class="q2"> <span class="verse v155" data-usfm="PSA.119.155"><span class="content">ඔව්හු ඔබේ පණත් නොසලකති.</span></span> 
     </div> 
     <div class="q"> <span class="verse v155" data-usfm="PSA.119.155"><span class="content"> </span></span><span class="verse v156" data-usfm="PSA.119.156"><span class="label">156</span><span class="content">සමිඳුනි, ඔබේ අනුකම්පාව ඉමහත් ය.</span></span> 
     </div> 
     <div class="q2"> <span class="verse v156" data-usfm="PSA.119.156"><span class="content">ඔබේ නියමයන් ලෙස මට නව දිවියක් දුන මැනව.</span></span> 
     </div> 
     <div class="q"> <span class="verse v156" data-usfm="PSA.119.156"><span class="content"> </span></span><span class="verse v157" data-usfm="PSA.119.157"><span class="label">157</span><span class="content">මට පීඩා කරන්නෝ ද මාගේ එදිරිකාරයෝ ද බොහෝ ය.</span></span> 
     </div> 
     <div class="q2"> <span class="verse v157" data-usfm="PSA.119.157"><span class="content">එහෙත් මම, ඔබේ ශික්ෂා පදවලින් ඉවත් ව නොගියෙමි.</span></span> 
     </div> 
     <div class="q"> <span class="verse v157" data-usfm="PSA.119.157"><span class="content"> </span></span><span class="verse v158" data-usfm="PSA.119.158"><span class="label">158</span><span class="content">ද්‍රෝහිකම් කරන්නන් දැක මම ඔවුන් පිළිකුල් කෙළෙමි.</span></span> 
     </div> 
     <div class="q2"> <span class="verse v158" data-usfm="PSA.119.158"><span class="content">ඔව්හු ඔබේ නියමයන් නොපිළිපදිති.</span></span> 
     </div> 
     <div class="q"> <span class="verse v158" data-usfm="PSA.119.158"><span class="content"> </span></span><span class="verse v159" data-usfm="PSA.119.159"><span class="label">159</span><span class="content">ඔබේ නියෝගවලට මා ප්‍රේම කරන හැටි සිතා බැලුව මැනව.</span></span> 
     </div> 
     <div class="q2"> <span class="verse v159" data-usfm="PSA.119.159"><span class="content">සමිඳුනි, ඔබේ පෙම තිර නිසා මට නව දිවියක් දුන මැනව.</span></span> 
     </div> 
     <div class="q"> <span class="verse v159" data-usfm="PSA.119.159"><span class="content"> </span></span><span class="verse v160" data-usfm="PSA.119.160"><span class="label">160</span><span class="content">ඔබේ ව්‍යවස්ථාවේ හරය සත්‍යය වේ.</span></span> 
     </div> 
     <div class="q2"> <span class="verse v160" data-usfm="PSA.119.160"><span class="content">ඔබේ සියලු දැහැමි විනිසුම් සදහට පවත්නේ ය.</span></span> 
     </div> 
     <div class="s1"> <span class="heading"><b>ව්‍යවස්ථාවට ඇප කැප වීම</b></span> 
     </div> 
     <div class="p"> <span class="verse v160" data-usfm="PSA.119.160"><span class="content"> </span></span><span class="verse v161" data-usfm="PSA.119.161"><span class="label">161</span><span class="content">අධිපතීහු නිකරුණේ මට පීඩා කළෝ ය.</span></span> 
     </div> 
     <div class="q2"> <span class="verse v161" data-usfm="PSA.119.161"><span class="content">එහෙත් මම, ඔබේ ව්‍යවස්ථාවට ගරු කරමි.</span></span> 
     </div> 
     <div class="q"> <span class="verse v161" data-usfm="PSA.119.161"><span class="content"> </span></span><span class="verse v162" data-usfm="PSA.119.162"><span class="label">162</span><span class="content">මහා නිධානයක් ලබන කෙනෙකු මෙන් මම ඔබේ පොරොන්දුව ගැන ප්‍රීතිමත් වෙමි.</span></span> 
     </div> 
     <div class="q"> <span class="verse v162" data-usfm="PSA.119.162"><span class="content"> </span></span><span class="verse v163" data-usfm="PSA.119.163"><span class="label">163</span><span class="content">මුසාවට ද්වේෂ කරමි;</span></span> 
     </div> 
     <div class="q2"> <span class="verse v163" data-usfm="PSA.119.163"><span class="content">එය පිළිකුල් කරමි.</span></span> 
     </div> 
     <div class="q2"> <span class="verse v163" data-usfm="PSA.119.163"><span class="content">එහෙත්, ඔබේ ව්‍යවස්ථාවට ප්‍රේම කරමි.</span></span> 
     </div> 
     <div class="q"> <span class="verse v163" data-usfm="PSA.119.163"><span class="content"> </span></span><span class="verse v164" data-usfm="PSA.119.164"><span class="label">164</span><span class="content">ඔබේ දැහැමි විනිශ්චයයන් නිසා දවසට සත් වරක් මම ඔබට ප්‍රශංසා කරමි.</span></span> 
     </div> 
     <div class="q"> <span class="verse v164" data-usfm="PSA.119.164"><span class="content"> </span></span><span class="verse v165" data-usfm="PSA.119.165"><span class="label">165</span><span class="content">ඔබේ ව්‍යවස්ථාවට ප්‍රේම කරන්නන්ට ඉමහත් සාමයක් ඇත.</span></span> 
     </div> 
     <div class="q2"> <span class="verse v165" data-usfm="PSA.119.165"><span class="content">කිසි අවහිරයක් ඔවුන්ට නැත.</span></span> 
     </div> 
     <div class="q"> <span class="verse v165" data-usfm="PSA.119.165"><span class="content"> </span></span><span class="verse v166" data-usfm="PSA.119.166"><span class="label">166</span><span class="content">සමිඳුනි, ඔබේ ගැළවීම ගැන උදක් ම බලා සිටිමි.</span></span> 
     </div> 
     <div class="q2"> <span class="verse v166" data-usfm="PSA.119.166"><span class="content">ඔබේ ආඥා ඉටු කෙළෙමි.</span></span> 
     </div> 
     <div class="q"> <span class="verse v166" data-usfm="PSA.119.166"><span class="content"> </span></span><span class="verse v167" data-usfm="PSA.119.167"><span class="label">167</span><span class="content">මම ඔබේ ශික්ෂා පද පිළිපැදීමි.</span></span> 
     </div> 
     <div class="q2"> <span class="verse v167" data-usfm="PSA.119.167"><span class="content">මම ඒවාට බොහෝ සෙයින් ප්‍රේම කරමි.</span></span> 
     </div> 
     <div class="q"> <span class="verse v167" data-usfm="PSA.119.167"><span class="content"> </span></span><span class="verse v168" data-usfm="PSA.119.168"><span class="label">168</span><span class="content">මම ඔබේ නියෝග හා ශික්ෂා පද පිළිපැදීමි.</span></span> 
     </div> 
     <div class="q2"> <span class="verse v168" data-usfm="PSA.119.168"><span class="content">මාගේ දිවි මඟ ඔබ ඉදිරියෙහි ය.</span></span> 
     </div> 
     <div class="s1"> <span class="heading"><b>පිහිට පතා යැදීම</b></span> 
     </div> 
     <div class="p"> <span class="verse v168" data-usfm="PSA.119.168"><span class="content"> </span></span><span class="verse v169" data-usfm="PSA.119.169"><span class="label">169</span><span class="content">සමිඳුනි, මාගේ මොරගැසීම ඔබ ඉදිරියට පැමිණේ වා!</span></span> 
     </div> 
     <div class="q2"> <span class="verse v169" data-usfm="PSA.119.169"><span class="content">ඔබේ පොරොන්දුව අනුව මට නැණනුවණ දුන මැනව.</span></span> 
     </div> 
     <div class="q"> <span class="verse v169" data-usfm="PSA.119.169"><span class="content"> </span></span><span class="verse v170" data-usfm="PSA.119.170"><span class="label">170</span><span class="content">මාගේ අයැදීම ඔබ ඉදිරියට පැමිණේ වා!</span></span> 
     </div> 
     <div class="q2"> <span class="verse v170" data-usfm="PSA.119.170"><span class="content">ඔබේ පොරොන්දුව ලෙස මා මිදුව මැනව.</span></span> 
     </div> 
     <div class="q"> <span class="verse v170" data-usfm="PSA.119.170"><span class="content"> </span></span><span class="verse v171" data-usfm="PSA.119.171"><span class="label">171</span><span class="content">ඔබේ පණත් ඔබ මට උගන්වන බැවින් මා මුව ඔබට පැසසුම් ගී පිළිරැව් දේ වා!</span></span> 
     </div> 
     <div class="q"> <span class="verse v171" data-usfm="PSA.119.171"><span class="content"> </span></span><span class="verse v172" data-usfm="PSA.119.172"><span class="label">172</span><span class="content">ඔබේ සියලු ආඥා සාධාරණ ය;</span></span> 
     </div> 
     <div class="q2"> <span class="verse v172" data-usfm="PSA.119.172"><span class="content">මම ඔබේ ව්‍යවස්ථාව ගැන ගී ගයමි.</span></span> 
     </div> 
     <div class="q"> <span class="verse v172" data-usfm="PSA.119.172"><span class="content"> </span></span><span class="verse v173" data-usfm="PSA.119.173"><span class="label">173</span><span class="content">ඔබේ හස්තය මට උපකාර පිණිස සූදානම් වේ වා!</span></span> 
     </div> 
     <div class="q2"> <span class="verse v173" data-usfm="PSA.119.173"><span class="content">මම ඔබේ නියෝග අනුව යමි.</span></span> 
     </div> 
     <div class="q"> <span class="verse v173" data-usfm="PSA.119.173"><span class="content"> </span></span><span class="verse v174" data-usfm="PSA.119.174"><span class="label">174</span><span class="content">සමිඳුනි, මම ඔබ දෙන ගැළවීමට ආසා වෙමි.</span></span> 
     </div> 
     <div class="q2"> <span class="verse v174" data-usfm="PSA.119.174"><span class="content">ඔබේ ව්‍යවස්ථාව මාගේ ප්‍රීතිය වේ.</span></span> 
     </div> 
     <div class="q"> <span class="verse v174" data-usfm="PSA.119.174"><span class="content"> </span></span><span class="verse v175" data-usfm="PSA.119.175"><span class="label">175</span><span class="content">ඔබට ප්‍රශංසා කරන පිණිස මට ජීවත් වන්නට ඉඩ දුන මැනව.</span></span> 
     </div> 
     <div class="q2"> <span class="verse v175" data-usfm="PSA.119.175"><span class="content">ඔබේ නියමයෝ මට උපකාරවත් වෙත් වා!</span></span> 
     </div> 
     <div class="q"> <span class="verse v175" data-usfm="PSA.119.175"><span class="content"> </span></span><span class="verse v176" data-usfm="PSA.119.176"><span class="label">176</span><span class="content">නැති වූ බැටළුවෙකු මෙන් මම මුළා ව ගියෙමි.</span></span> 
     </div> 
     <div class="q2"> <span class="verse v176" data-usfm="PSA.119.176"><span class="content">ඔබේ මෙහෙකරුවා වන මා සොයා එනු මැනව.</span></span> 
     </div> 
     <div class="q2"> <span class="verse v176" data-usfm="PSA.119.176"><span class="content">මම ඔබේ ආඥා අමතක නොකරමි.</span></span> 
     </div> 
    </div> 
   </div> 
  </div>
 </body>
</html>