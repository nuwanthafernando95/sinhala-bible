<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch29" data-usfm="PSA.29">  
     <div class="s1"> <span class="heading"><b>මාරුත මැදින් දේව හඬ</b></span> 
     </div> 
     <div class="cd"> <span class="heading"><b>දාවිත්ගේ ගීතයකි.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.29.1"><span class="label">1</span><span class="content"> </span><span class="content">දිව්‍ය පුත්‍රයෙනි, සමිඳුන්ට පැසසුම් දෙන්න;</span></span> 
     </div> 
     <div class="q2"> <span class="verse v1" data-usfm="PSA.29.1"><span class="content">එතුමන් තෙද බල පසසන්න.</span></span> 
     </div> 
     <div class="q"> <span class="verse v1" data-usfm="PSA.29.1"><span class="content"> </span></span><span class="verse v2" data-usfm="PSA.29.2"><span class="label">2</span><span class="content">හිමි තුමන් නමට දිය යුතු මහිමය දෙන්න;</span></span> 
     </div> 
     <div class="q2"> <span class="verse v2" data-usfm="PSA.29.2"><span class="content">පාරිශුද්ධත්වයෙන් සැරසී එතුමන් නමදින්න.</span></span> 
     </div> 
     <div class="q"> <span class="verse v2" data-usfm="PSA.29.2"><span class="content"> </span></span><span class="verse v3" data-usfm="PSA.29.3"><span class="label">3</span><span class="content">සමිඳාණන්ගේ හඬ ජල මතුයෙහි ඇසේ.</span></span> 
     </div> 
     <div class="q2"> <span class="verse v3" data-usfm="PSA.29.3"><span class="content">ජල මතුයෙහි වැඩ වසන මහිමාන්විත හිමි සමිඳාණෝ ගර්ජනා කරන සේක.</span></span> 
     </div> 
     <div class="q"> <span class="verse v3" data-usfm="PSA.29.3"><span class="content"> </span></span><span class="verse v4" data-usfm="PSA.29.4"><span class="label">4</span><span class="content">සමිඳාණන්ගේ හඬ බලවත් ය;</span></span> 
     </div> 
     <div class="q2"> <span class="verse v4" data-usfm="PSA.29.4"><span class="content">සමිඳාණන්ගේ හඬ තේජාන්විත ය.</span></span> 
     </div> 
     <div class="q"> <span class="verse v4" data-usfm="PSA.29.4"><span class="content"> </span></span><span class="verse v5" data-usfm="PSA.29.5"><span class="label">5</span><span class="content">සමිඳාණන්ගේ හඬ කිහිරි ගස් බිඳලයි;</span></span> 
     </div> 
     <div class="q2"> <span class="verse v5" data-usfm="PSA.29.5"><span class="content">ලෙබනොනේ කිහිරි රුක් සුණු විසුණු කරයි.</span></span> 
     </div> 
     <div class="q"> <span class="verse v5" data-usfm="PSA.29.5"><span class="content"> </span></span><span class="verse v6" data-usfm="PSA.29.6"><span class="label">6</span><span class="content">ලෙබනොන්හි කඳු වැටි උඩ පනින වහු පැටවුන් මෙන් ද හර්මොන් කන්ද දුව පනින ගොන් වස්සකු මෙන් ද නටන්න සලස්වන සේක.</span></span> 
     </div> 
     <div class="q"> <span class="verse v6" data-usfm="PSA.29.6"><span class="content"> </span></span><span class="verse v7" data-usfm="PSA.29.7"><span class="label">7</span><span class="content">සමිඳුන්ගේ කටහඬ ගිනි දලු බෙදාලයි;</span></span> 
     </div> 
     <div class="q"> <span class="verse v7" data-usfm="PSA.29.7"><span class="content"> </span></span><span class="verse v8" data-usfm="PSA.29.8"><span class="label">8</span><span class="content">සමිඳුන්ගේ කටහඬ වන ගැබ සොලවයි;</span></span> 
     </div> 
     <div class="q2"> <span class="verse v8" data-usfm="PSA.29.8"><span class="content">හිමි තුමාණෝ කාදෙෂ් වන ගැබ සොලවති.</span></span> 
     </div> 
     <div class="q"> <span class="verse v8" data-usfm="PSA.29.8"><span class="content"> </span></span><span class="verse v9" data-usfm="PSA.29.9"><span class="label">9</span><span class="content">සමිඳුන්ගේ කටහඬ මුව දෙනුන්ට පැටවුන් බිහි කරවයි, වනය පාළු කරවයි, එතුමන්ගේ මාලිගාවෙහි සැම දෙය ම, “ඔබට මහිමය වේවා”යි කියයි.</span></span> 
     </div> 
     <div class="q"> <span class="verse v9" data-usfm="PSA.29.9"><span class="content"> </span></span><span class="verse v10" data-usfm="PSA.29.10"><span class="label">10</span><span class="content">සමිඳාණෝ ජල කඳ මත රාජ තේජසින් වැඩ හිඳින සේක;</span></span> 
     </div> 
     <div class="q2"> <span class="verse v10" data-usfm="PSA.29.10"><span class="content">රාජ ලීලාවෙන් සදහට ම වැඩ හිඳින සේක.</span></span> 
     </div> 
     <div class="q"> <span class="verse v10" data-usfm="PSA.29.10"><span class="content"> </span></span><span class="verse v11" data-usfm="PSA.29.11"><span class="label">11</span><span class="content">සමිඳාණෝ සිය සෙනඟට ශක්තිය දෙන සේක;</span></span> 
     </div> 
     <div class="q2"> <span class="verse v11" data-usfm="PSA.29.11"><span class="content">සිය සෙනඟට සාමදානයෙන් ආසිරි දෙන සේක.</span></span> 
     </div> 
    </div> 
   </div> 
  </div>
 </body>
</html>