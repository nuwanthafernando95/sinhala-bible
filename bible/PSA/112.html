<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch112" data-usfm="PSA.112">  
     <div class="s1"> <span class="heading"><b>දැහැමියන්ගේ වාසනාව</b></span> 
     </div> 
     <div class="p"> <span class="content"> </span><span class="verse v1" data-usfm="PSA.112.1"><span class="label">1</span><span class="content">සමිඳුන් පසසන්න, සමිඳුන් වෙත ගරුබිය ඇති ව සිටින්නා ද එතුමන්ගේ ආඥාවලට බොහෝ සේ ප්‍රිය වන්නා ද භාග්‍යවන්ත ය.</span></span> 
     </div> 
     <div class="q"> <span class="verse v1" data-usfm="PSA.112.1"><span class="content"> </span></span><span class="verse v2" data-usfm="PSA.112.2"><span class="label">2</span><span class="content">ඔහුගේ පරපුර දේශයෙහි බලවත් වන්නේ ය.</span></span> 
     </div> 
     <div class="q2"> <span class="verse v2" data-usfm="PSA.112.2"><span class="content">දැහැමි පරපුර ආසිරි ලබන්නේ ය.</span></span> 
     </div> 
     <div class="q"> <span class="verse v2" data-usfm="PSA.112.2"><span class="content"> </span></span><span class="verse v3" data-usfm="PSA.112.3"><span class="label">3</span><span class="content">සම්පත ද වස්තුව ද ඔහුගේ නිවෙසෙහි ඇත්තේ ය.</span></span> 
     </div> 
     <div class="q2"> <span class="verse v3" data-usfm="PSA.112.3"><span class="content">ඔහුගේ දැහැමිකම සදාකල් පවත්නේ ය.</span></span> 
     </div> 
     <div class="q"> <span class="verse v3" data-usfm="PSA.112.3"><span class="content"> </span></span><span class="verse v4" data-usfm="PSA.112.4"><span class="label">4</span><span class="content">සුදනාට අඳුරෙහි එළියක් උදා වන්නේ ය;</span></span> 
     </div> 
     <div class="q2"> <span class="verse v4" data-usfm="PSA.112.4"><span class="content">ඔහු දයාවන්ත ය;</span></span> 
     </div> 
     <div class="q2"> <span class="verse v4" data-usfm="PSA.112.4"><span class="content">සානුකම්පිත ය;</span></span> 
     </div> 
     <div class="q2"> <span class="verse v4" data-usfm="PSA.112.4"><span class="content">දැහැමි ය.</span></span> 
     </div> 
     <div class="q"> <span class="verse v4" data-usfm="PSA.112.4"><span class="content"> </span></span><span class="verse v5" data-usfm="PSA.112.5"><span class="label">5</span><span class="content">දානශීලී ව ණයට දෙන මිනිසාට සුබ සෙත වේ;</span></span> 
     </div> 
     <div class="q2"> <span class="verse v5" data-usfm="PSA.112.5"><span class="content">ඔහු සිය කටයුතු අවංක ලෙස කරන්නේ ය.</span></span> 
     </div> 
     <div class="q"> <span class="verse v5" data-usfm="PSA.112.5"><span class="content"> </span></span><span class="verse v6" data-usfm="PSA.112.6"><span class="label">6</span><span class="content">මන්ද, දැහැමියා කිසි කලෙකත් නොපැකිළෙන්නේ ය.</span></span> 
     </div> 
     <div class="q2"> <span class="verse v6" data-usfm="PSA.112.6"><span class="content">ඔහු සදහට ම සිහිකරනු ලබන්නේ ය.</span></span> 
     </div> 
     <div class="q"> <span class="verse v6" data-usfm="PSA.112.6"><span class="content"> </span></span><span class="verse v7" data-usfm="PSA.112.7"><span class="label">7</span><span class="content">ඔහු නරක ආරංචිවලට බිය නොවන්නේ ය.</span></span> 
     </div> 
     <div class="q2"> <span class="verse v7" data-usfm="PSA.112.7"><span class="content">ඔහුගේ ඇදහිල්ල ස්ථිර ය.</span></span> 
     </div> 
     <div class="q2"> <span class="verse v7" data-usfm="PSA.112.7"><span class="content">ඔහු සමිඳුන් විශ්වාස කරන්නේ ය.</span></span> 
     </div> 
     <div class="q"> <span class="verse v7" data-usfm="PSA.112.7"><span class="content"> </span></span><span class="verse v8" data-usfm="PSA.112.8"><span class="label">8</span><span class="content">ඔහුගේ සිත සවිමත් ය;</span></span> 
     </div> 
     <div class="q2"> <span class="verse v8" data-usfm="PSA.112.8"><span class="content">ඔහු බිය නොවන්නේ ය.</span></span> 
     </div> 
     <div class="q2"> <span class="verse v8" data-usfm="PSA.112.8"><span class="content">සිය සතුරන්ගේ පරාජය දක්නට ලැබෙන බව ඔහුට ඒකාන්ත ය.</span></span> 
     </div> 
     <div class="q"> <span class="verse v8" data-usfm="PSA.112.8"><span class="content"> </span></span><span class="verse v9" data-usfm="PSA.112.9"><span class="label">9</span><span class="content"> </span><span class="content">ඔහු දිළිඳුන්ට නොමසුරු ව දෙන්නේ ය;</span></span> 
     </div> 
     <div class="q2"> <span class="verse v9" data-usfm="PSA.112.9"><span class="content">ඔහුගේ දැහැමිකම සදාකල් පවත්නේ ය;</span></span> 
     </div> 
     <div class="q2"> <span class="verse v9" data-usfm="PSA.112.9"><span class="content">ඔහු ගරු සම්මාන ලබා බලවත් වන්නේ ය.</span></span> 
     </div> 
     <div class="q"> <span class="verse v9" data-usfm="PSA.112.9"><span class="content"> </span></span><span class="verse v10" data-usfm="PSA.112.10"><span class="label">10</span><span class="content">දුෂ්ටයා ඒ දැන කෝප වන්නේ ය;</span></span> 
     </div> 
     <div class="q2"> <span class="verse v10" data-usfm="PSA.112.10"><span class="content">ඔහු දත්මිටි කා වැහැරී යන්නේ ය;</span></span> 
     </div> 
     <div class="q2"> <span class="verse v10" data-usfm="PSA.112.10"><span class="content">දුදනන්ගේ බලාපොරොත්තු සුන් වී යන්නේ ය.</span></span> 
     </div> 
    </div> 
   </div> 
  </div>
 </body>
</html>