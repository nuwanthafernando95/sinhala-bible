<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch111" data-usfm="PSA.111">  
     <div class="s1"> <span class="heading"><b>සමිඳුන් පැසසුමෙහි යුතු බව</b></span> 
     </div> 
     <div class="p"> <span class="content"> </span><span class="verse v1" data-usfm="PSA.111.1"><span class="label">1</span><span class="content">සමිඳුන් පසසන්න, දැහැමියන්ගේ සමාගමේ දී ද සභාවේ දී ද මාගේ මුළු සිතින් සමිඳුන්ට ස්තුති කරන්නෙමි.</span></span> 
     </div> 
     <div class="q"> <span class="verse v1" data-usfm="PSA.111.1"><span class="content"> </span></span><span class="verse v2" data-usfm="PSA.111.2"><span class="label">2</span><span class="content">සමිඳුන්ගේ ක්‍රියා කොපමණ උදාර ද?</span></span> 
     </div> 
     <div class="q2"> <span class="verse v2" data-usfm="PSA.111.2"><span class="content">ඒවාට ප්‍රිය වන සියල්ලෝ ඒවා තේරුම්ගැනීමට උත්සාහ කරති.</span></span> 
     </div> 
     <div class="q"> <span class="verse v2" data-usfm="PSA.111.2"><span class="content"> </span></span><span class="verse v3" data-usfm="PSA.111.3"><span class="label">3</span><span class="content">එතුමන්ගේ ක්‍රියා ගෞරවයෙන් හා මහිමයෙන් පූර්ණ ය;</span></span> 
     </div> 
     <div class="q2"> <span class="verse v3" data-usfm="PSA.111.3"><span class="content">එතුමන්ගේ දැහැමිකම සදාතන ය.</span></span> 
     </div> 
     <div class="q"> <span class="verse v3" data-usfm="PSA.111.3"><span class="content"> </span></span><span class="verse v4" data-usfm="PSA.111.4"><span class="label">4</span><span class="content">සිය පුදුම ක්‍රියාවන් අපට අමතක වන්නට ඉඩ නාරින සේක.</span></span> 
     </div> 
     <div class="q2"> <span class="verse v4" data-usfm="PSA.111.4"><span class="content">සමිඳාණෝ, දයාවන්ත ය;</span></span> 
     </div> 
     <div class="q2"> <span class="verse v4" data-usfm="PSA.111.4"><span class="content">සානුකම්පිත ය.</span></span> 
     </div> 
     <div class="q"> <span class="verse v4" data-usfm="PSA.111.4"><span class="content"> </span></span><span class="verse v5" data-usfm="PSA.111.5"><span class="label">5</span><span class="content">එතුමාණෝ තමන් කෙරෙහි ගරුබිය ඇත්තන්ට ආහාර දෙන සේක.</span></span> 
     </div> 
     <div class="q2"> <span class="verse v5" data-usfm="PSA.111.5"><span class="content">එතුමාණෝ සිය ගිවිසුම කිසි කලක අමතක නොකරන සේක.</span></span> 
     </div> 
     <div class="q"> <span class="verse v5" data-usfm="PSA.111.5"><span class="content"> </span></span><span class="verse v6" data-usfm="PSA.111.6"><span class="label">6</span><span class="content">එතුමාණෝ විජාතීන්ගේ දේශයන් තමන් සෙනඟට දීමෙන් තමන් බලය ඔවුන්ට පෙන්වූ සේක.</span></span> 
     </div> 
     <div class="q"> <span class="verse v6" data-usfm="PSA.111.6"><span class="content"> </span></span><span class="verse v7" data-usfm="PSA.111.7"><span class="label">7</span><span class="content">එතුමන්ගේ ක්‍රියා සත්‍යය හා යුක්තිය ප්‍රකාශ කරයි;</span></span> 
     </div> 
     <div class="q2"> <span class="verse v7" data-usfm="PSA.111.7"><span class="content">එතුමන්ගේ පණත් සියල්ල විශ්වාසී ය.</span></span> 
     </div> 
     <div class="q"> <span class="verse v7" data-usfm="PSA.111.7"><span class="content"> </span></span><span class="verse v8" data-usfm="PSA.111.8"><span class="label">8</span><span class="content">ඒවා සදහට ම පවතිනු ඇත.</span></span> 
     </div> 
     <div class="q2"> <span class="verse v8" data-usfm="PSA.111.8"><span class="content">සත්‍යයෙන් හා අවංකකමෙන් ඒවා සිදු කරන ලද්දේ ය.</span></span> 
     </div> 
     <div class="q"> <span class="verse v8" data-usfm="PSA.111.8"><span class="content"> </span></span><span class="verse v9" data-usfm="PSA.111.9"><span class="label">9</span><span class="content">එතුමාණෝ සිය සෙනඟ මුදා ලූ සේක;</span></span> 
     </div> 
     <div class="q2"> <span class="verse v9" data-usfm="PSA.111.9"><span class="content">සිය ගිවිසුම සදහට ම පිහිටෙවු සේක.</span></span> 
     </div> 
     <div class="q2"> <span class="verse v9" data-usfm="PSA.111.9"><span class="content">එතුමන්ගේ නාමය සුවිශුද්ධ ය;</span></span> 
     </div> 
     <div class="q2"> <span class="verse v9" data-usfm="PSA.111.9"><span class="content">ගරු ගම්භීර ය.</span></span> 
     </div> 
     <div class="q"> <span class="verse v9" data-usfm="PSA.111.9"><span class="content"> </span></span><span class="verse v10" data-usfm="PSA.111.10"><span class="label">10</span><span class="content">දේව ගරුබිය පෑම ප්‍රඥාවේ මුල් පියවර වේ;</span></span> 
     </div> 
     <div class="q2"> <span class="verse v10" data-usfm="PSA.111.10"><span class="content">එය පිළිපදින සියල්ලන්ට මනා බුද්ධිය ඇති වන්නේ ය.</span></span> 
     </div> 
     <div class="q2"> <span class="verse v10" data-usfm="PSA.111.10"><span class="content">එතුමන්ගේ ප්‍රශංසාව සදාකල් පවත්නේ ය.</span></span> 
     </div> 
    </div> 
   </div> 
  </div>
 </body>
</html>