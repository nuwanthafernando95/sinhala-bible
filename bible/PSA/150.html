<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch150" data-usfm="PSA.150">  
     <div class="s1"> <span class="heading"><b>පැසසුම් ගීයක්</b></span> 
     </div> 
     <div class="p"> <span class="content"> </span><span class="verse v1" data-usfm="PSA.150.1"><span class="label">1</span><span class="content">සමිඳුන් පසසන්න.</span></span> 
     </div> 
     <div class="q2"> <span class="verse v1" data-usfm="PSA.150.1"><span class="content">දෙවිඳුන්ගේ ශුද්ධ ස්ථානයෙහි දී එතුමන් පසසන්න.</span></span> 
     </div> 
     <div class="q2"> <span class="verse v1" data-usfm="PSA.150.1"><span class="content">එතුමන්ගේ බලය පවත්නා අහස් තලයෙහි එතුමන් පසසන්න.</span></span> 
     </div> 
     <div class="q"> <span class="verse v1" data-usfm="PSA.150.1"><span class="content"> </span></span><span class="verse v2" data-usfm="PSA.150.2"><span class="label">2</span><span class="content">එතුමන්ගේ බලවත් ක්‍රියා නිසා එතුමන් පසසන්න.</span></span> 
     </div> 
     <div class="q2"> <span class="verse v2" data-usfm="PSA.150.2"><span class="content">එතුමන්ගේ ලොවුතුරා මහිමතාව නිසා එතුමන් පසසන්න.</span></span> 
     </div> 
     <div class="q"> <span class="verse v2" data-usfm="PSA.150.2"><span class="content"> </span></span><span class="verse v3" data-usfm="PSA.150.3"><span class="label">3</span><span class="content">හොරණෑ නාදයෙන් එතුමන් පසසන්න.</span></span> 
     </div> 
     <div class="q2"> <span class="verse v3" data-usfm="PSA.150.3"><span class="content">කුඩා වීණාවෙන් හා මහා වීණාවෙන් එතුමන් පසසන්න.</span></span> 
     </div> 
     <div class="q"> <span class="verse v3" data-usfm="PSA.150.3"><span class="content"> </span></span><span class="verse v4" data-usfm="PSA.150.4"><span class="label">4</span><span class="content">රඟපාමින් හා කිකිණි රබානෙන් එතුමන් පසසන්න.</span></span> 
     </div> 
     <div class="q2"> <span class="verse v4" data-usfm="PSA.150.4"><span class="content">වීණාවෙන් හා නළාවෙන් එතුමන් පසසන්න.</span></span> 
     </div> 
     <div class="q"> <span class="verse v4" data-usfm="PSA.150.4"><span class="content"> </span></span><span class="verse v5" data-usfm="PSA.150.5"><span class="label">5</span><span class="content">හඬැති අත්තලින් ද උස් නද දෙන අත්තලින් ද එතුමන් පසසන්න.</span></span> 
     </div> 
     <div class="q"> <span class="verse v5" data-usfm="PSA.150.5"><span class="content"> </span></span><span class="verse v6" data-usfm="PSA.150.6"><span class="label">6</span><span class="content">ජීවමාන සියල්ලෝ සමිඳුන් පසසත් වා!</span></span> 
     </div> 
     <div class="q2"> <span class="verse v6" data-usfm="PSA.150.6"><span class="content">සමිඳුන්ට ප්‍රශංසා වේ වා!</span></span> 
     </div> 
    </div> 
   </div> 
  </div>
 </body>
</html>