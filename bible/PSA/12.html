<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch12" data-usfm="PSA.12">  
     <div class="s1"> <span class="heading"><b>අභක්තිය පැවති කලක කළ අයැදුම</b></span> 
     </div> 
     <div class="cd"> <span class="heading"><b>දාවිත්ගේ ගීතයකි.</b></span> 
     </div> 
     <div class="p"> <span class="content"> </span><span class="verse v1" data-usfm="PSA.12.1"><span class="label">1</span><span class="content">සමිඳුනි, පිහිට වුණ මැනව.</span></span> 
     </div> 
     <div class="q2"> <span class="verse v1" data-usfm="PSA.12.1"><span class="content">සැදැහැවතුන් ඉතිරි ව නැත.</span></span> 
     </div> 
     <div class="q2"> <span class="verse v1" data-usfm="PSA.12.1"><span class="content">විශ්වාසවන්තකම ලොවින් තුරන් වී ඇත.</span></span> 
     </div> 
     <div class="q"> <span class="verse v1" data-usfm="PSA.12.1"><span class="content"> </span></span><span class="verse v2" data-usfm="PSA.12.2"><span class="label">2</span><span class="content">මිනිසා මිනිසාට බොරු පවසයි;</span></span> 
     </div> 
     <div class="q2"> <span class="verse v2" data-usfm="PSA.12.2"><span class="content">චාටු බසින් දෙසිත් ඇති ව කතා කරයි.</span></span> 
     </div> 
     <div class="q"> <span class="verse v2" data-usfm="PSA.12.2"><span class="content"> </span></span><span class="verse v3" data-usfm="PSA.12.3"><span class="label">3</span><span class="content">සමිඳුනි, ඔවුන්ගේ චාටු බස් නවත්වන්න;</span></span> 
     </div> 
     <div class="q2"> <span class="verse v3" data-usfm="PSA.12.3"><span class="content">පුරසාරම් නැති කරන්න.</span></span> 
     </div> 
     <div class="q"> <span class="verse v3" data-usfm="PSA.12.3"><span class="content"> </span></span><span class="verse v4" data-usfm="PSA.12.4"><span class="label">4</span><span class="content">ඔව්හු මෙසේ උදන් අනති:</span></span> 
     </div> 
     <div class="q2"> <span class="verse v4" data-usfm="PSA.12.4"><span class="content">“අප රිසි දෙය අපි කියමු;</span></span> 
     </div> 
     <div class="q2"> <span class="verse v4" data-usfm="PSA.12.4"><span class="content">කුමට ද අප නිහඬ වන්නේ?</span></span> 
     </div> 
     <div class="q2"> <span class="verse v4" data-usfm="PSA.12.4"><span class="content">කවුරු ද එය නවතන්නේ?”</span></span> 
     </div> 
     <div class="q"> <span class="verse v4" data-usfm="PSA.12.4"><span class="content"> </span></span><span class="verse v5" data-usfm="PSA.12.5"><span class="label">5</span><span class="content">අප සමිඳාණෝ මෙසේ වදාරති:</span></span> 
     </div> 
     <div class="q2"> <span class="verse v5" data-usfm="PSA.12.5"><span class="content">“පිහිටක් නැති දිළිඳා තළාපෙළා දමන නිසා,</span></span> 
     </div> 
     <div class="q2"> <span class="verse v5" data-usfm="PSA.12.5"><span class="content">ඒ දුක මට ඇසෙන නිසා, මම දැන් එහි වැඩම කරමි;</span></span> 
     </div> 
     <div class="q2"> <span class="verse v5" data-usfm="PSA.12.5"><span class="content">ඔවුන් පතන රැකවරණය සලසා දෙමි.”</span></span> 
     </div> 
     <div class="q"> <span class="verse v5" data-usfm="PSA.12.5"><span class="content"> </span></span><span class="verse v6" data-usfm="PSA.12.6"><span class="label">6</span><span class="content">කෝවෙහි සත්වරක් දමා උණු කරන ලද රිදී මෙන් සමිඳුන් බස් සුපිරිසිදු ය.</span></span> 
     </div> 
     <div class="q"> <span class="verse v6" data-usfm="PSA.12.6"><span class="content"> </span></span><span class="verse v7" data-usfm="PSA.12.7"><span class="label">7</span><span class="content">සමිඳුනි, අප රැකගත මැනව;</span></span> 
     </div> 
     <div class="q2"> <span class="verse v7" data-usfm="PSA.12.7"><span class="content">කුදිටු අනාචාරික පරපුරකින් අප නිරතුරු රැකගත මැනව.</span></span> 
     </div> 
     <div class="q"> <span class="verse v7" data-usfm="PSA.12.7"><span class="content"> </span></span><span class="verse v8" data-usfm="PSA.12.8"><span class="label">8</span><span class="content">පවිටු දනෝ ඔබමොබ යති.</span></span> 
     </div> 
     <div class="q2"> <span class="verse v8" data-usfm="PSA.12.8"><span class="content">රට සැම දෙස දුසිරිත වැජඹෙයි.</span></span> 
     </div> 
    </div> 
   </div> 
  </div>
 </body>
</html>