<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch120" data-usfm="PSA.120">  
     <div class="s1"> <span class="heading"><b>වන්දනා ගීයක්</b></span> 
     </div> 
     <div class="p"> <span class="content"> </span><span class="verse v1" data-usfm="PSA.120.1"><span class="label">1</span><span class="content">මාගේ විපතේ දී මම සමිඳුන්ට මොරගැසීමි.</span></span> 
     </div> 
     <div class="q2"> <span class="verse v1" data-usfm="PSA.120.1"><span class="content">එතුමාණෝ මට උත්තර දුන් සේක.</span></span> 
     </div> 
     <div class="q"> <span class="verse v1" data-usfm="PSA.120.1"><span class="content"> </span></span><span class="verse v2" data-usfm="PSA.120.2"><span class="label">2</span><span class="content">සමිඳුනි, බොරුකාර තොල්වලින් ද වංචාකාර දිවෙන් ද මා ගැළෙවුව මැනව.</span></span> 
     </div> 
     <div class="q"> <span class="verse v2" data-usfm="PSA.120.2"><span class="content"> </span></span><span class="verse v3" data-usfm="PSA.120.3"><span class="label">3</span><span class="content">එම්බා වංචාකාරයෙනි!</span></span> 
     </div> 
     <div class="q2"> <span class="verse v3" data-usfm="PSA.120.3"><span class="content">දෙවිඳුන් ඔබට කුමක් කළ යුතු ද?</span></span> 
     </div> 
     <div class="q2"> <span class="verse v3" data-usfm="PSA.120.3"><span class="content">කුමන දඬුවමක් දිය යුතු ද?</span></span> 
     </div> 
     <div class="q"> <span class="verse v3" data-usfm="PSA.120.3"><span class="content"> </span></span><span class="verse v4" data-usfm="PSA.120.4"><span class="label">4</span><span class="content">දිළෙන ගිනි අඟුරු ද හේවායාගේ තියුණු ඊගස් ද ඔබ පිට පැමිණේ වා!</span></span> 
     </div> 
     <div class="q"> <span class="verse v4" data-usfm="PSA.120.4"><span class="content"> </span></span><span class="verse v5" data-usfm="PSA.120.5"><span class="label">5</span><span class="content">මෙෂෙක්හි විදේශී ව සිටීම ද කේදාර්හි කූඩාරම් මැද වාසය කිරීම ද මට දුකක් ය.</span></span> 
     </div> 
     <div class="q"> <span class="verse v5" data-usfm="PSA.120.5"><span class="content"> </span></span><span class="verse v6" data-usfm="PSA.120.6"><span class="label">6</span><span class="content">සාමයට ද්වේෂ කරන්නා සමඟ මම බොහෝ කල් වාසය කෙළෙමි.</span></span> 
     </div> 
     <div class="q"> <span class="verse v6" data-usfm="PSA.120.6"><span class="content"> </span></span><span class="verse v7" data-usfm="PSA.120.7"><span class="label">7</span><span class="content">මම සාමය සොයන්නෙමි;</span></span> 
     </div> 
     <div class="q2"> <span class="verse v7" data-usfm="PSA.120.7"><span class="content">එහෙත්, ඒ ගැන කතා කරන විට ඔව්හු සටනට සැරසෙති.</span></span> 
     </div> 
    </div> 
   </div> 
  </div>
 </body>
</html>