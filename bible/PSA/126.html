<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPSA"> 
    <div class="chapter ch126" data-usfm="PSA.126">  
     <div class="s1"> <span class="heading"><b>මුදනු ලැබූ අයගේ ස්තුති ගීය</b></span> 
     </div> 
     <div class="p"> <span class="content"> </span><span class="verse v1" data-usfm="PSA.126.1"><span class="label">1</span><span class="content">සමිඳුන් අප මුදා සියොනට ගෙනා කල, අපට එය සිහිනයක් මෙන් විය.</span></span> 
     </div> 
     <div class="q"> <span class="verse v1" data-usfm="PSA.126.1"><span class="content"> </span></span><span class="verse v2" data-usfm="PSA.126.2"><span class="label">2</span><span class="content">එවිට අපි සිනාවෙන් ඉපිලී ගියෙමු;</span></span> 
     </div> 
     <div class="q2"> <span class="verse v2" data-usfm="PSA.126.2"><span class="content">ප්‍රීතියෙන් ගී ගායනා කෙළෙමු.</span></span> 
     </div> 
     <div class="q2"> <span class="verse v2" data-usfm="PSA.126.2"><span class="content">එවිට, “සමිඳාණෝ මොවුන් උදෙසා ඉමහත් දේ කළ සේකැ”යි විජාතීහු කියන්නට ගත්හ.</span></span> 
     </div> 
     <div class="q"> <span class="verse v2" data-usfm="PSA.126.2"><span class="content"> </span></span><span class="verse v3" data-usfm="PSA.126.3"><span class="label">3</span><span class="content">සමිඳාණෝ අප උදෙසා ඉමහත් දේ කළ සේක;</span></span> 
     </div> 
     <div class="q2"> <span class="verse v3" data-usfm="PSA.126.3"><span class="content">එබැවින් අපි සන්තෝෂ වමු.</span></span> 
     </div> 
     <div class="q"> <span class="verse v3" data-usfm="PSA.126.3"><span class="content"> </span></span><span class="verse v4" data-usfm="PSA.126.4"><span class="label">4</span><span class="content">සමිඳුනි, අපේ සිරකරුවන්</span><span class="content"> දකුණු දිශාවේ ගලා යන ඇල දොළ මෙන් අපට යළි ගෙන දුන මැනව.</span></span> 
     </div> 
     <div class="q"> <span class="verse v4" data-usfm="PSA.126.4"><span class="content"> </span></span><span class="verse v5" data-usfm="PSA.126.5"><span class="label">5</span><span class="content">දුකින් කෙත වපුරන්නෝ තුටින් අස්වැන්න නෙළාගන්නෝ ය.</span></span> 
     </div> 
     <div class="q"> <span class="verse v5" data-usfm="PSA.126.5"><span class="content"> </span></span><span class="verse v6" data-usfm="PSA.126.6"><span class="label">6</span><span class="content">ඔව්හු වී මලු රැගෙන කඳුළු සල සලා පිටත් ව ගිය නමුත්, තම ගොයම් මිටි රැගෙන ප්‍රීතියෙන් පින පිනා ආපසු ආහ.</span></span> 
     </div> 
    </div> 
   </div> 
  </div>
 </body>
</html>