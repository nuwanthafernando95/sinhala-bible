<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bk1SA"> 
    <div class="chapter chINTRO1" data-usfm="1SA.INTRO1"> 
     <div class="imt"> <span class="content">හැඳින්වීම</span> 
     </div> 
     <div class="im"> <span class="content">මේ පොතේ අපට කියවන්නට ලැබෙන්නේ වීරවරුන්ගේ වංශයෙහි අවසානයත්, රාජ වංශයේ ආරම්භයත්, පිළිබඳ කථාන්තරය වේ. සාමුවෙල් වීරවරයන්ගේ පරපුරෙහි අන්තිම වීරවරයා වශයෙන් සැලකෙතත්, පෙර සිටි වීරවරයන්ට වඩා ඔහු බෙහෙවින් වෙනස් කෙනෙක් වී ය. මන්ද, ඔහු දිවැසිවරයෙකු ද පූජකවරයෙකු ද වූ බැවිනි.</span> 
     </div> 
     <div class="im"> <span class="content">මේ පොතේ විශිෂ්ට පුද්ගලයන් තිදෙනෙකු ගැන විස්තර ඇත. එනම්, සාමුවෙල්, සාවුල් හා දාවිත් යන තිදෙනා ය. ඉශ්රායෙල් රාජ වංශය ආරම්භ වන්නේ, සාවුල් රජුගෙන් ය. ඔහුගේ ඇවෑමෙන් දාවිත් තෙමේ රජකමට පත් විය.</span> 
     </div> 
     <div class="im"> <span class="content">“දෙවියන් වහන්සේට කීකරු වීමෙන් ජය අත් වේ: අකීකරු වීමෙන් පරාජය ඇති වේ” යනු පොතේ තේමාව ය. මෙය 2:30 වන පදයෙන් පැහැදිලි ව ප්‍රකාශ වේ: “මට ගෞරව කරන්නන්ට මම ගෞරව කරමි; මට ද්වේෂ කරන්නන්ට මම ද්වේෂ කරමි.”</span> 
     </div> 
     <div class="im"> <span class="content">දෙවියන් වහන්සේ රාජයාණන් වශයෙන් සලකනු ලැබූ බැවින්, ඉශ්රායෙල් පාලනය කිරීමට අන් රජෙකු පත් කිරීමට මුලින් මැලිකමක් තිබුණ ද, සෙනඟගේ බලවත් ඉල්ලීම නිසා රජ කෙනෙක් දේව අනුමැතියෙන් ම පත් කරනු ලැබී ය. එහෙත්, දෙවියන් වහන්සේ සලකන ලද්දේ රාජාතිරාජයාණන් වශයෙනි. රජතුමාත්, සෙනඟත් ජීවත් වූයේ දෙවියන් වහන්සේගේ පාලනය යටතේ ය (2:7-10). දෙවියන් වහන්සේගේ නියෝග අනුව දුප්පත් පොහොසත් සෑම කෙනෙකුගේ ම අයිතිවාසිකම් ආරක්ෂා කිරීම රජවරුන්ගේ යුතුකම විය.</span> 
     </div> 
     <div class="iot"> <span class="content">මෙහි අඩංගු කරුණු:</span> 
     </div> 
     <div class="io1"> <span class="content">පරිච්ඡේද 1-7 සාමුවෙල් ඉශ්රායෙල් පාලනය තම අතට ගැනීම.</span> 
     </div> 
     <div class="io1"> <span class="content">පරිච්ඡේද 8-10 සාවුල් රජකමට පත් වීම.</span> 
     </div> 
     <div class="io1"> <span class="content">පරිච්ඡේද 11-15 සාවුල්ගේ රජකමේ ප්‍රථම වසර.</span> 
     </div> 
     <div class="io1"> <span class="content">පරිච්ඡේද 16-30 දාවිත් සහ සාවුල්.</span> 
     </div> 
     <div class="io1"> <span class="content">පරිච්ඡේද 31 සාවුල් සහ ඔහුගේ පුත්‍රයන්ගේ මරණ.</span> 
     </div> 
    </div> 
   </div> 
  </div>
 </body>
</html>