<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bk1CH"> 
    <div class="chapter ch6" data-usfm="1CH.6">  
     <div class="s1"> <span class="heading"><b>ලෙවීගේ ගෝත්‍රය</b></span> 
     </div> 
     <div class="p"> <span class="content"> </span><span class="verse v1" data-usfm="1CH.6.1"><span class="label">1</span><span class="content">ලෙවීගේ පුත්‍රයෝ නම්: ගේර්ෂොම්, කොහාත් සහ මෙරාරී ය.</span></span> 
     </div> 
     <div class="p"> <span class="verse v1" data-usfm="1CH.6.1"><span class="content"> </span></span><span class="verse v2" data-usfm="1CH.6.2"><span class="label">2</span><span class="content">කොහාත්ගේ පුත්‍රයෝ නම්: අම්රාම්, ඉශ්හාර්, හෙබ්‍රොන් සහ උශ්ශියෙල් ය.</span></span> 
     </div> 
     <div class="p"> <span class="verse v2" data-usfm="1CH.6.2"><span class="content"> </span></span><span class="verse v3" data-usfm="1CH.6.3"><span class="label">3</span><span class="content">අම්රාම්ගේ දරුවෝ නම්: ආරොන්, මෝසෙස් සහ මීරියම් ය. ආරොන්ගේ පුත්‍රයෝ නම්: නාදාබ්, අබිහු, එලෙයාසර් සහ ඊතාමාර් ය.</span></span> 
     </div> 
     <div class="p"> <span class="verse v3" data-usfm="1CH.6.3"><span class="content"> </span></span><span class="verse v4" data-usfm="1CH.6.4"><span class="label">4</span><span class="content">එලෙයාසර්ට දාව පිනෙහාස් ද පිනෙහාස්ට දාව අබිෂුවා ද; </span></span><span class="verse v5" data-usfm="1CH.6.5"><span class="label">5</span><span class="content">අබිෂුවාට දාව බුක්කී ද; බුක්කීට දාව උශ්ශි ද </span></span><span class="verse v6" data-usfm="1CH.6.6"><span class="label">6</span><span class="content">උශ්ශිට දාව ශෙරහියා ද ශෙරහියාට දාව මෙරායොත් ද; </span></span><span class="verse v7" data-usfm="1CH.6.7"><span class="label">7</span><span class="content">මෙරායොත්ට දාව අමරියා ද අමරියාට දාව අහිතුබ් ද; </span></span><span class="verse v8" data-usfm="1CH.6.8"><span class="label">8</span><span class="content">අහිතුබ්ට දාව ශාදොක් ද ශාදොක්ට දාව අහීමයාශ් ද; </span></span><span class="verse v9" data-usfm="1CH.6.9"><span class="label">9</span><span class="content">අහීමයාශ්ට දාව අශරියා ද අශරියාට දාව ජොහානාන් ද; </span></span><span class="verse v10" data-usfm="1CH.6.10"><span class="label">10</span><span class="content">ජොහානාන්ට දාව අශරියා ද උපන්නෝ ය. සලමොන් ජෙරුසලමේ ගොඩනැඟුවාවූ මාලිගාවෙහි පූජක තනතුරේ කටයුතු ඉෂ්ට කෙළේ ඔහු ය. </span></span><span class="verse v11" data-usfm="1CH.6.11"><span class="label">11</span><span class="content">අශරියාට දාව අමරියා ද අමරියාට දාව අහීතුබ් ද; </span></span><span class="verse v12" data-usfm="1CH.6.12"><span class="label">12</span><span class="content">අහීතුබ්ට දාව ශාදොක් ද ශාදොක්ට දාව ෂල්ලුම් ද; </span></span><span class="verse v13" data-usfm="1CH.6.13"><span class="label">13</span><span class="content">ෂල්ලුම්ට දාව හිල්කියා ද හිල්කියාට දාව අශරියා ද; </span></span><span class="verse v14" data-usfm="1CH.6.14"><span class="label">14</span><span class="content">අශරියාට දාව සෙරායා ද සෙරායාට දාව ජෙහෝශාදාක් ද උපන්නෝ ය. </span></span><span class="verse v15" data-usfm="1CH.6.15"><span class="label">15</span><span class="content">සමිඳාණන් වහන්සේ නෙබුකද්නෙශර් අතින් ජුදාවරුන් ද ජෙරුසලමේ වැසියන් ද වහල්කමට හරින විට ජෙහෝශාදාක් ද ගියේ ය.</span></span> 
     </div> 
     <div class="p"> <span class="verse v15" data-usfm="1CH.6.15"><span class="content"> </span></span><span class="verse v16" data-usfm="1CH.6.16"><span class="label">16</span><span class="content"> </span><span class="content"> ලෙවීගේ පුත්‍රයෝ නම්: ගේර්ෂොම්, කොහාත් සහ මෙරාරී ය. </span></span><span class="verse v17" data-usfm="1CH.6.17"><span class="label">17</span><span class="content">ගේර්ෂොම්ගේ පුත්‍රයන්ගේ නාම නම්: ලිබ්නි සහ ෂිමෙයි ය. </span></span><span class="verse v18" data-usfm="1CH.6.18"><span class="label">18</span><span class="content">කොහාත්ගේ පුත්‍රයෝ නම්: අම්රාම්, ඉශ්හාර්, හෙබ්‍රොන් සහ උශ්ශියෙල් ය. </span></span><span class="verse v19" data-usfm="1CH.6.19"><span class="label">19</span><span class="content">මෙරාරීගේ පුත්‍රයෝ නම්: මාලී සහ මුෂී ය. ලෙවීවරුන්ගේ පවුල් ඔවුන්ගේ පියවරුන්ගේ වංශ ප්‍රකාරයට මෙසේ ය: </span></span><span class="verse v20" data-usfm="1CH.6.20"><span class="label">20</span><span class="content">ගේර්ෂොම්ගේ පුත්‍රයා ලිබ්නි ය; ඔහුගේ පුත්‍රයා ජහත් ය; ඔහුගේ පුත්‍රයා සිම්මා ය; </span></span><span class="verse v21" data-usfm="1CH.6.21"><span class="label">21</span><span class="content">ඔහුගේ පුත්‍රයා ජෝවා ය; ඔහුගේ පුත්‍රයා ඉද්දෝ ය; ඔහුගේ පුත්‍රයා ශෙරා ය; ඔහුගේ පුත්‍රයා ජෙයාතෙරයි ය.</span></span> 
     </div> 
     <div class="p"> <span class="verse v21" data-usfm="1CH.6.21"><span class="content"> </span></span><span class="verse v22" data-usfm="1CH.6.22"><span class="label">22</span><span class="content">කොහාත්ගේ පුත්‍රයා නම්: අම්මිනාදාබ් ය; ඔහුගේ පුත්‍රයා කෝරා ය; ඔහුගේ පුත්‍රයා අස්සීර් ය; </span></span><span class="verse v23" data-usfm="1CH.6.23"><span class="label">23</span><span class="content">ඔහුගේ පුත්‍රයා එල්කානා ය; ඔහුගේ පුත්‍රයා එබියාසාප් ය; ඔහුගේ පුත්‍රයා අස්සීර් ය; </span></span><span class="verse v24" data-usfm="1CH.6.24"><span class="label">24</span><span class="content">ඔහුගේ පුත්‍රයා තහත් ය; ඔහුගේ පුත්‍රයා උරියෙල් ය; ඔහුගේ පුත්‍රයා උශ්ශියා ය; ඔහුගේ පුත්‍රයා ෂාවුල් ය.</span></span> 
     </div> 
     <div class="p"> <span class="verse v24" data-usfm="1CH.6.24"><span class="content"> </span></span><span class="verse v25" data-usfm="1CH.6.25"><span class="label">25</span><span class="content">එල්කානාගේ පුත්‍රයෝ නම්: අමාසයි සහ අහීමොත් ය. </span></span><span class="verse v26" data-usfm="1CH.6.26"><span class="label">26</span><span class="content">ඔහුගේ පුත්‍රයා එල්කානා ය; ඔහුගේ පුත්‍රයා එල්කානා-ශෝපයි ය; ඔහුගේ පුත්‍රයා නහත් ය; </span></span><span class="verse v27" data-usfm="1CH.6.27"><span class="label">27</span><span class="content">ඔහුගේ පුත්‍රයා එලියාබ් ය; ඔහුගේ පුත්‍රයා ජෙරොහාම් ය; ඔහුගේ පුත්‍රයා එල්කානා ය.</span></span> 
     </div> 
     <div class="p"> <span class="verse v27" data-usfm="1CH.6.27"><span class="content"> </span></span><span class="verse v28" data-usfm="1CH.6.28"><span class="label">28</span><span class="content">සාමුවෙල්ගේ පුත්‍රයෝ නම්: කුලුඳුලා වූ ජෝවෙල් සහ දෙවැනියා වූ අබියා ය.</span></span> 
     </div> 
     <div class="p"> <span class="verse v28" data-usfm="1CH.6.28"><span class="content"> </span></span><span class="verse v29" data-usfm="1CH.6.29"><span class="label">29</span><span class="content">මෙරාරීගේ පුත්‍රයා නම්: මාලී ය, ඔහුගේ පුත්‍රයා ලිබ්නි ය; ඔහුගේ පුත්‍රයා ෂිමෙයි ය; </span></span><span class="verse v30" data-usfm="1CH.6.30"><span class="label">30</span><span class="content">ඔහුගේ පුත්‍රයා උශ්ශා ය; ඔහුගේ පුත්‍රයා ෂිමෙයා ය; ඔහුගේ පුත්‍රයා හග්ගියා ය; ඔහුගේ පුත්‍රයා අසායා ය.</span></span> 
     </div> 
     <div class="s1"> <span class="heading"><b>මාලිගාවේ ගායකයෝ</b></span> 
     </div> 
     <div class="p"> <span class="verse v30" data-usfm="1CH.6.30"><span class="content"> </span></span><span class="verse v31" data-usfm="1CH.6.31"><span class="label">31</span><span class="content">ගිවිසුම් කරඬුව පිහිටෙවු විට සමිඳාණන් වහන්සේගේ මාලිගාවෙහි ගීතිකා මෙහෙයට දාවිත් විසින් පත් කරනු ලැබුවෝ මොවුහු ය. </span></span><span class="verse v32" data-usfm="1CH.6.32"><span class="label">32</span><span class="content">සලමොන් ජෙරුසලමෙහි සමිඳාණන් වහන්සේගේ මාලිගාව ගොඩනඟන තුරු ඔව්හු සම්මුඛ මණ්ඩපය ඉදිරිපිට ගීතිකා මෙහෙය පවත්වමින් තමන්ගේ පන්ති පරිද්දෙන් තමන්ගේ තනතුරෙහි යෙදී සිටියෝ ය.</span></span> 
     </div> 
     <div class="p"> <span class="verse v32" data-usfm="1CH.6.32"><span class="content"> </span></span><span class="verse v33" data-usfm="1CH.6.33"><span class="label">33</span><span class="content">එසේ සිටි අය සහ ඔවුන්ගේ පුත්‍රයෝ මොවුහු ය: කොහාත් පරපුරෙන් ගායනාකාර හේමන් ය. ඔහු ජෝවෙල්ගේ පුත්‍රයා ය; ඔහු සාමුවෙල්ගේ පුත්‍රයා ය; </span></span><span class="verse v34" data-usfm="1CH.6.34"><span class="label">34</span><span class="content">ඔහු එල්කානාගේ පුත්‍රයා ය; ඔහු ජෙරොහාම්ගේ පුත්‍රයා ය; ඔහු එලියෙල්ගේ පුත්‍රයා ය; ඔහු තෝවාගේ පුත්‍රයා ය; </span></span><span class="verse v35" data-usfm="1CH.6.35"><span class="label">35</span><span class="content">ඔහු ශුප්ගේ පුත්‍රයා ය; ඔහු එල්කානාගේ පුත්‍රයා ය; ඔහු මහත්ගේ පුත්‍රයා ය; ඔහු අමාසයිගේ පුත්‍රයා ය; </span></span><span class="verse v36" data-usfm="1CH.6.36"><span class="label">36</span><span class="content">ඔහු එල්කානාගේ පුත්‍රයා ය; ඔහු ජෝවෙල්ගේ පුත්‍රයා ය; ඔහු අශරියාගේ පුත්‍රයා ය; ඔහු ශෙපනියාගේ පුත්‍රයා ය; </span></span><span class="verse v37" data-usfm="1CH.6.37"><span class="label">37</span><span class="content">ඔහු තාහත්ගේ පුත්‍රයා ය; ඔහු අස්සීර්ගේ පුත්‍රයා ය; ඔහු එබියාසාප්ගේ පුත්‍රයා ය; ඔහු කෝරාගේ පුත්‍රයා ය; </span></span><span class="verse v38" data-usfm="1CH.6.38"><span class="label">38</span><span class="content">ඔහු ඉශ්හාර්ගේ පුත්‍රයා ය; ඔහු කොහාත්ගේ පුත්‍රයා ය; ඔහු ලෙවීගේ පුත්‍රයා ය; ඔහු ඉශ්රායෙල්ගේ පුත්‍රයා ය.</span></span> 
     </div> 
     <div class="p"> <span class="verse v38" data-usfm="1CH.6.38"><span class="content"> </span></span><span class="verse v39" data-usfm="1CH.6.39"><span class="label">39</span><span class="content">ඔහුට දකුණෙන් සිටියේ ඔහුගේ සහෝදර ආසාප් ය. ආසාප් බෙරෙකියාගේ පුත්‍රයා ය; ඔහු ෂිමෙයාගේ පුත්‍රයා ය; </span></span><span class="verse v40" data-usfm="1CH.6.40"><span class="label">40</span><span class="content">ඔහු මිකායෙල්ගේ පුත්‍රයා ය; ඔහු බයසෙයාගේ පුත්‍රයා ය; ඔහු මල්කියාගේ පුත්‍රයා ය; </span></span><span class="verse v41" data-usfm="1CH.6.41"><span class="label">41</span><span class="content">ඔහු එත්නිගේ පුත්‍රයා ය; ඔහු ශෙරාගේ පුත්‍රයා ය; ඔහු අදායාගේ පුත්‍රයා ය; </span></span><span class="verse v42" data-usfm="1CH.6.42"><span class="label">42</span><span class="content">ඔහු ඒතාන්ගේ පුත්‍රයා ය; ඔහු සිම්මාගේ පුත්‍රයා ය; ඔහු ෂීමෙයිගේ පුත්‍රයා ය; </span></span><span class="verse v43" data-usfm="1CH.6.43"><span class="label">43</span><span class="content">ඔහු ජහත්ගේ පුත්‍රයා ය; ඔහු ගේර්ෂොම්ගේ පුත්‍රයා ය; ඔහු ලෙවීගේ පුත්‍රයා ය.</span></span> 
     </div> 
     <div class="p"> <span class="verse v43" data-usfm="1CH.6.43"><span class="content"> </span></span><span class="verse v44" data-usfm="1CH.6.44"><span class="label">44</span><span class="content">ඔවුන්ගේ සහෝදරයන් වන මෙරාරීගේ පුත්‍රයෝ වමෙන් සිටියෝ ය. එනම්: ඒතාන් ය. ඔහු කිෂිගේ පුත්‍රයා ය; ඔහු අබ්දීගේ පුත්‍රයා ය; ඔහු මල්ලූක්ගේ පුත්‍රයා ය; </span></span><span class="verse v45" data-usfm="1CH.6.45"><span class="label">45</span><span class="content">ඔහු හෂබියාගේ පුත්‍රයා ය; ඔහු අමශියාගේ පුත්‍රයා ය; ඔහු හිල්කියාගේ පුත්‍රයා ය; </span></span><span class="verse v46" data-usfm="1CH.6.46"><span class="label">46</span><span class="content">ඔහු අම්ශීගේ පුත්‍රයා ය; ඔහු බානීගේ පුත්‍රයා ය; ඔහු ෂෙමෙර්ගේ පුත්‍රයා ය; </span></span><span class="verse v47" data-usfm="1CH.6.47"><span class="label">47</span><span class="content">ඔහු මාලීගේ පුත්‍රයා ය; ඔහු මුෂීගේ පුත්‍රයා ය; ඔහු මෙරාරීගේ පුත්‍රයා ය; ඔහු ලෙවීගේ පුත්‍රයා ය. </span></span><span class="verse v48" data-usfm="1CH.6.48"><span class="label">48</span><span class="content">ඔවුන්ගේ සහෝදරයන් වූ ලෙවීවරු දෙවියන් වහන්සේගේ මාලිගාව වන මණ්ඩපයේ මුළු මෙහෙයට පත් වී සිටියෝ ය.</span></span> 
     </div> 
     <div class="s1"> <span class="heading"><b>ආරොන්ගේ පුත්‍රයෝ</b></span> 
     </div> 
     <div class="p"> <span class="verse v48" data-usfm="1CH.6.48"><span class="content"> </span></span><span class="verse v49" data-usfm="1CH.6.49"><span class="label">49</span><span class="content">එහෙත්, ආරොන් ද ඔහුගේ පුත්‍රයෝ ද දෙවියන් වහන්සේගේ මෙහෙකරු වූ මෝසෙස් විසින් අණ කරන ලද සියල්ල ලෙස දවන යාග පූජා පුදන පූජාසනයත්, දුම් පූජාසනයත් පිට ඔප්පු කරන්නට ද අතිශුද්ධස්ථානයේ මුළු මෙහෙය කරන්නට ද ඉශ්රායෙල්වරුන්ගේ පව් උදෙසා සහභාගිවීමේ පූජා ඔප්පු කරන්නට ද නියම වී සිටියෝ ය. </span></span><span class="verse v50" data-usfm="1CH.6.50"><span class="label">50</span><span class="content">ආරොන්ගේ පුත්‍රයෝ මොවුහු ය: ඔහුගේ පුත්‍රයා එලෙයාසර් ය; ඔහුගේ පුත්‍රයා පිනෙහාස් ය; ඔහුගේ පුත්‍රයා අබිෂුවා ය; </span></span><span class="verse v51" data-usfm="1CH.6.51"><span class="label">51</span><span class="content">ඔහුගේ පුත්‍රයා බුක්කී ය; ඔහුගේ පුත්‍රයා උශ්ශි ය; ඔහුගේ පුත්‍රයා ශෙරහියා ය; </span></span><span class="verse v52" data-usfm="1CH.6.52"><span class="label">52</span><span class="content">ඔහුගේ පුත්‍රයා මෙරායොත් ය; ඔහුගේ පුත්‍රයා අමරියා ය; ඔහුගේ පුත්‍රයා අහිතුබ් ය; </span></span><span class="verse v53" data-usfm="1CH.6.53"><span class="label">53</span><span class="content">ඔහුගේ පුත්‍රයා ශාදොක් ය; ඔහුගේ පුත්‍රයා අහීමයාශ් ය.</span></span> 
     </div> 
     <div class="s1"> <span class="heading"><b>ලෙවීවරුන්ගේ නගර</b></span> 
     </div> 
     <div class="p"> <span class="verse v53" data-usfm="1CH.6.53"><span class="content"> </span></span><span class="verse v54" data-usfm="1CH.6.54"><span class="label">54</span><span class="content">කොහාත්වරුන්ගේ පවුල් අතරෙන් ආරොන්ගේ පුත්‍රයන්ගේ වාසස්ථාන ඔවුන්ගේ සීමා තුළෙහි වූ ඔවුන්ගේ කඳවුරුවල හැටියට මේවා ය. මන්ද, පස ඇටය වැටුණේ ඔවුන්ට ය. </span></span><span class="verse v55" data-usfm="1CH.6.55"><span class="label">55</span><span class="content">ජුදා දේශයෙහි වූ හෙබ්‍රොන් සහ ඒ වටකරින් වූ එහි තණ බිම් ද ඔවුන්ට දෙන ලද්දේ ය. </span></span><span class="verse v56" data-usfm="1CH.6.56"><span class="label">56</span><span class="content">එහෙත්, නුවර කෙත් ද එහි ගම් ද ජෙපුන්නේගේ පුත් කාලෙබ්ට දෙන ලද්දේ ය. </span></span><span class="verse v57" data-usfm="1CH.6.57"><span class="label">57</span><span class="content">ආරක්ෂා නගරයක් වූ හෙබ්‍රොන් ද ලිබ්නා සහ එහි තණ බිම් ද ජත්තීර් ද එෂ්තෙමොව සහ එහි තණ බිම් ද; </span></span><span class="verse v58" data-usfm="1CH.6.58"><span class="label">58</span><span class="content">හිලේන් සහ එහි තණ බිම් ද දෙබීර් සහ එහි තණ බිම් ද; </span></span><span class="verse v59" data-usfm="1CH.6.59"><span class="label">59</span><span class="content">ආෂාන් සහ එහි තණ බිම් ද බෙත්-ෂෙමෙෂ් සහ එහි තණ බිම් ද; </span></span><span class="verse v60" data-usfm="1CH.6.60"><span class="label">60</span><span class="content">බෙන්ජමින් ගෝත්‍රයෙන් ගෙබා සහ එහි තණ බිම් ද අල්ලෙමෙත් සහ එහි තණ බිම් ද අනාතොත් සහ එහි තණ බිම් ද ආරොන්ගේ පුත්‍රයන්ට දෙන ලද්දේ ය. ඔවුන්ගේ මුළු පවුල් ප්‍රකාරයට ඔවුන්ගේ සියලු නගර දහතුනක් ය. </span></span><span class="verse v61" data-usfm="1CH.6.61"><span class="label">61</span><span class="content">කොහාත්ගේ පුත්‍රයන්ට මනස්සේගේ අර්ධ ගෝත්‍රයෙන් ද නගර දහයක් පස ඇට දැමීමෙන් ලැබුණේ ය.</span></span> 
     </div> 
     <div class="p"> <span class="verse v61" data-usfm="1CH.6.61"><span class="content"> </span></span><span class="verse v62" data-usfm="1CH.6.62"><span class="label">62</span><span class="content">ගේර්ෂොම්ගේ පුත්‍රයන්ට තමන්ගේ පවුල් ප්‍රකාරයට ඉස්සාකර් ගෝත්‍රයෙන් ද ආෂෙර් ගෝත්‍රයෙන් ද නප්තලී ගෝත්‍රයෙන් ද බාෂාන්හි සිටි මනස්සේගේ අර්ධ ගෝත්‍රයෙන් ද නගර දහතුනක් ලැබුණේ ය. </span></span><span class="verse v63" data-usfm="1CH.6.63"><span class="label">63</span><span class="content">මෙරාරීගේ පුත්‍රයන්ට ඔවුන්ගේ පවුල් ප්‍රකාරයට රූබන් ගෝත්‍රයෙන් ද ගාද් ගෝත්‍රයෙන් ද සාබුලොන් ගෝත්‍රයෙන් ද නගර දොළොසක් පස ඇට දැමීමෙන් ලැබුණේ ය. </span></span><span class="verse v64" data-usfm="1CH.6.64"><span class="label">64</span><span class="content">ඉශ්රායෙල් පුත්‍රයෝ මේ නගර සහ ඒවායේ තණ බිම් ද ලෙවීවරුන්ට දුන්නෝ ය. </span></span><span class="verse v65" data-usfm="1CH.6.65"><span class="label">65</span><span class="content">ජුදා පුත්‍රයන්ගේ ගෝත්‍රයෙන් ද සිමියොන් පුත්‍රයන්ගේ ගෝත්‍රයෙන් ද බෙන්ජමින් පුත්‍රයන්ගේ ගෝත්‍රයෙන් ද නම් වශයෙන් කියන ලද මේ නගර ඔව්හු පස ඇට දමා දුන්නෝ ය.</span></span> 
     </div> 
     <div class="p"> <span class="verse v65" data-usfm="1CH.6.65"><span class="content"> </span></span><span class="verse v66" data-usfm="1CH.6.66"><span class="label">66</span><span class="content">කොහාත්ගේ පුත්‍රයන්ගේ අනික් පවුල්වලට ඔවුන්ගේ සීමා තුළෙහි වූ නගර එප්‍රායිම්ගේ ගෝත්‍රයෙන් ලැබුණේ ය. </span></span><span class="verse v67" data-usfm="1CH.6.67"><span class="label">67</span><span class="content">මෙසේ එප්‍රායිම් කඳු රටේ තිබෙන ආරක්ෂා නගරයක් වූ ෂෙකෙම් සහ එහි තණ බිම් ද ගෙශෙර් සහ එහි තණ බිම් ද; </span></span><span class="verse v68" data-usfm="1CH.6.68"><span class="label">68</span><span class="content">ජොක්මෙයාම් සහ එහි තණ බිම් ද බෙත්-හෝරොන් සහ එහි තණ බිම් ද; </span></span><span class="verse v69" data-usfm="1CH.6.69"><span class="label">69</span><span class="content">අයාලෝන් සහ එහි තණ බිම් ද; ගැත්-රිම්මෝන් සහ එහි තණ බිම් ද; </span></span><span class="verse v70" data-usfm="1CH.6.70"><span class="label">70</span><span class="content">මනස්සේගේ අර්ධ ගෝත්‍රයෙන් ආනේර් සහ එහි තණ බිම් ද බිලෙයාම් සහ එහි තණ බිම් ද කොහාත් පුත්‍රයන්ගේ අනික් පවුල්වලට දෙන ලද්දේ ය.</span></span> 
     </div> 
     <div class="p"> <span class="verse v70" data-usfm="1CH.6.70"><span class="content"> </span></span><span class="verse v71" data-usfm="1CH.6.71"><span class="label">71</span><span class="content">ගේර්ෂොම්ගේ පුත්‍රයන්ට මනස්සේගේ අර්ධ ගෝත්‍රය යන පවුලෙන් බාෂාන්හි ගෝලාන් සහ එහි තණ බිම් ද අෂ්ටාරොත් සහ එහි තණ බිම් ද;</span></span> 
     </div> 
     <div class="p"> <span class="verse v71" data-usfm="1CH.6.71"><span class="content"> </span></span><span class="verse v72" data-usfm="1CH.6.72"><span class="label">72</span><span class="content">ඉස්සාකර් ගෝත්‍රයෙන් කෙදෙෂ් සහ එහි තණ බිම් ද දාබෙරත් සහ එහි තණ බිම් ද; </span></span><span class="verse v73" data-usfm="1CH.6.73"><span class="label">73</span><span class="content">රාමොත් සහ එහි තණ බිම් ද ආනේම් සහ එහි තණ බිම් ද;</span></span> 
     </div> 
     <div class="p"> <span class="verse v73" data-usfm="1CH.6.73"><span class="content"> </span></span><span class="verse v74" data-usfm="1CH.6.74"><span class="label">74</span><span class="content">ආෂෙර් ගෝත්‍රයෙන් මාෂාල් සහ එහි තණ බිම් ද අබ්දොන් සහ එහි තණ බිම් ද; </span></span><span class="verse v75" data-usfm="1CH.6.75"><span class="label">75</span><span class="content">හුකොක් සහ එහි තණ බිම් ද රෙහොබ් සහ එහි තණ බිම් ද;</span></span> 
     </div> 
     <div class="p"> <span class="verse v75" data-usfm="1CH.6.75"><span class="content"> </span></span><span class="verse v76" data-usfm="1CH.6.76"><span class="label">76</span><span class="content">නප්තලීගේ ගෝත්‍රයෙන් ගලීලයේ කෙදෙෂ් සහ එහි තණ බිම් ද හම්මෝන් සහ එහි තණ බිම් ද කිරියාතයිම් සහ එහි තණ බිම් ද ලැබුණේ ය.</span></span> 
     </div> 
     <div class="p"> <span class="verse v76" data-usfm="1CH.6.76"><span class="content"> </span></span><span class="verse v77" data-usfm="1CH.6.77"><span class="label">77</span><span class="content">මෙරාරීගේ අනික් පුත්‍රයන්ට සාබුලොන් ගෝත්‍රයෙන් රිම්මොන් සහ එහි තණ බිම් ද තාබෝර් සහ එහි තණ බිම් ද;</span></span> 
     </div> 
     <div class="p"> <span class="verse v77" data-usfm="1CH.6.77"><span class="content"> </span></span><span class="verse v78" data-usfm="1CH.6.78"><span class="label">78</span><span class="content">ජෙරිකෝව ළඟ ජොර්දානෙන් එගොඩ ජොර්දානට නැගෙනහිරෙන් රූබන් ගෝත්‍රයෙන් පාළුකරයෙහි තිබෙන බෙශෙර් සහ එහි තණ බිම් ද ජහශා සහ එහි තණ බිම් ද; </span></span><span class="verse v79" data-usfm="1CH.6.79"><span class="label">79</span><span class="content">කෙදෙමොත් සහ එහි තණ බිම් ද මේපයත් සහ එහි තණ බිම් ද;</span></span> 
     </div> 
     <div class="p"> <span class="verse v79" data-usfm="1CH.6.79"><span class="content"> </span></span><span class="verse v80" data-usfm="1CH.6.80"><span class="label">80</span><span class="content">ගාද් ගෝත්‍රයෙන් ගිලියද්හි රාමොත් සහ එහි තණ බිම් ද මහනයිම් සහ එහි තණ බිම් ද </span></span><span class="verse v81" data-usfm="1CH.6.81"><span class="label">81</span><span class="content">හෙෂ්බොන් සහ එහි තණ බිම් ද ජාශර් සහ එහි තණ බිම් ද ලැබුණේ ය.</span></span> 
     </div> 
    </div> 
   </div> 
  </div>
 </body>
</html>