<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bk1CH"> 
    <div class="chapter ch4" data-usfm="1CH.4">  
     <div class="p"> <span class="content"> </span><span class="verse v1" data-usfm="1CH.4.1"><span class="label">1</span><span class="content">ජුදාගේ පුත්‍රයෝ නම්: පෙරෙශ්, හෙශ්රොන්, කර්මී, හූර් සහ ෂෝබාල් ය. </span></span><span class="verse v2" data-usfm="1CH.4.2"><span class="label">2</span><span class="content">ෂෝබාල්ගේ පුත්‍ර වූ රෙයායාට දාව ජහත් උපන්නේ ය; ජහත්ට දාව අහුමයි සහ ලාහද් උපන්නෝ ය. මොවුහු ශොරාතිවරුන්ගේ පවුල් ය.</span></span> 
     </div> 
     <div class="p"> <span class="verse v2" data-usfm="1CH.4.2"><span class="content"> </span></span><span class="verse v3" data-usfm="1CH.4.3"><span class="label">3</span><span class="content">ඒතාම්ගේ පියාගෙන් උපන් අය නම්: ජෙශ්‍රෙයෙල්, ඉෂ්මා සහ ඉඩ්බාෂ් ය. ඔවුන්ගේ සහෝදරීගේ නම හශ්ශෙලෙල්පොනී ය. </span></span><span class="verse v4" data-usfm="1CH.4.4"><span class="label">4</span><span class="content">ගෙදෝර්ගේ පියා වූ පෙනුවේල් ය; හුෂාගේ පියා වූ එශෙර් ය. මොවුහු එප්‍රාතාගේ කුලුඳුලා වූ බෙත්-ලෙහෙම්ගේ පියා වූ හූර්ගේ පුත්‍රයෝ ය.</span></span> 
     </div> 
     <div class="p"> <span class="verse v4" data-usfm="1CH.4.4"><span class="content"> </span></span><span class="verse v5" data-usfm="1CH.4.5"><span class="label">5</span><span class="content">තෙකෝවා වැසියන්ගේ පියා වූ අෂ්හූර්ට හෙලෙයා සහ නයරා යන භාර්යාවෝ දෙදෙනෙක් වූ හ. </span></span><span class="verse v6" data-usfm="1CH.4.6"><span class="label">6</span><span class="content">නයරා ඔහුගෙන් අහුස්සාම් ද හේපෙර් ද තේමෙනි ද හාහෂ්තාරි ද ලැබුවා ය. නයරාගේ පුත්‍රයෝ මොවුහු ය. </span></span><span class="verse v7" data-usfm="1CH.4.7"><span class="label">7</span><span class="content">හෙලෙයාගේ පුත්‍රයෝ නම්: ශෙරෙත්, ඉශ්හාර් සහ එත්නන් ය.</span></span> 
     </div> 
     <div class="p"> <span class="verse v7" data-usfm="1CH.4.7"><span class="content"> </span></span><span class="verse v8" data-usfm="1CH.4.8"><span class="label">8</span><span class="content">කොශ්ට දාව ආනුබ් ද ශොබේබා ද හාරුම්ගේ පුත් අහර්හෙල්ගේ පවුල් ද උපන්නෝ ය.</span></span> 
     </div> 
     <div class="p"> <span class="verse v8" data-usfm="1CH.4.8"><span class="content"> </span></span><span class="verse v9" data-usfm="1CH.4.9"><span class="label">9</span><span class="content">ජාබෙශ් තමාගේ සහෝදරයන්ට වඩා ගෞරව ලැබුවේ ය. ඔහුගේ මව, “මම වේදනාවෙන් ඔහු ලැබුවෙමි”යි කියා ඔහුට ජාබෙශ් යන නම තැබුවා ය. </span></span><span class="verse v10" data-usfm="1CH.4.10"><span class="label">10</span><span class="content">ජාබෙශ් ඉශ්රායෙල්වරුන්ගේ දෙවියන් වහන්සේට යාච්ඤා කොට, “අහෝ, ඔබ මට ආශීර්වාද කර, මාගේ සීමාව විශාල කර, ඔබේ අතින් මට පිහිට වී, මට දුක් නූපදින ලෙස විපතෙන් මා ආරක්ෂා කළ මැනව”යි කීවේ ය. දෙවියන් වහන්සේ ද ඔහුගේ ඉල්ලීම ඉෂ්ට කළ සේක.</span></span> 
     </div> 
     <div class="p"> <span class="verse v10" data-usfm="1CH.4.10"><span class="content"> </span></span><span class="verse v11" data-usfm="1CH.4.11"><span class="label">11</span><span class="content">ෂුහාගේ සහෝදර වූ කෙලූබ්ට දාව මෙහීර් උපන්නේ ය. ඔහු එෂ්තොන්ගේ පියා ය. </span></span><span class="verse v12" data-usfm="1CH.4.12"><span class="label">12</span><span class="content">එෂ්තොන්ට දාව බෙත්-රාපා ද පසේයා ද ඊර්-නාහාෂ්ගේ පියා වූ තෙහින්නා ද උපන්නෝ ය. මොවුහු රේකාහී මනුෂ්‍යයෝ ය.</span></span> 
     </div> 
     <div class="p"> <span class="verse v12" data-usfm="1CH.4.12"><span class="content"> </span></span><span class="verse v13" data-usfm="1CH.4.13"><span class="label">13</span><span class="content">කෙනස්ගේ පුත්‍රයෝ නම්: ඔත්නියෙල් සහ සෙරායා ය. ඔත්නියෙල්ගේ පුත්‍රයෝ හතත් සහ මෙයෝනොතයි ය. </span></span><span class="verse v14" data-usfm="1CH.4.14"><span class="label">14</span><span class="content">මෙයෝනොතයිට දාව ඔප්‍රා උපන්නේ ය. සෙරායාට දාව ගෙ-හරාෂිවරුන්ගේ පිය වූ ජෝවාබ් උපන්නේ ය. ඔව්හු ශිල්පීහු ය.</span></span> 
     </div> 
     <div class="p"> <span class="verse v14" data-usfm="1CH.4.14"><span class="content"> </span></span><span class="verse v15" data-usfm="1CH.4.15"><span class="label">15</span><span class="content">ජෙපුන්නේගේ පුත් කාලෙබ්ගේ පුත්‍රයෝ නම්: ඊරු, ඒලා සහ නයම් ය. ඒලාගේ පුත්‍රයා කෙනස් ය.</span></span> 
     </div> 
     <div class="p"> <span class="verse v15" data-usfm="1CH.4.15"><span class="content"> </span></span><span class="verse v16" data-usfm="1CH.4.16"><span class="label">16</span><span class="content">ජෙහල්ලෙලෙල්ගේ පුත්‍රයෝ නම්: ශීප්, ශීපා, තිරියා සහ අසරේල් ය.</span></span> 
     </div> 
     <div class="p"> <span class="verse v16" data-usfm="1CH.4.16"><span class="content"> </span></span><span class="verse v17" data-usfm="1CH.4.17"><span class="label">17</span><span class="content">එස්රාගේ පුත්‍රයෝ නම්: ජෙතෙර්, මෙරේද්, ඒපෙර් සහ ජාලොන් ය. මෙරේද් පාවාගත්, පාරාවෝගේ දුව වූ බිතියාගේ පුත්‍රයෝ මොවුහු ය. ඈ මීරියම් ද ෂම්මයි ද එෂ්තෙමෝවාගේ පියා වූ ඉෂ්බා ද ලැබුවා ය. </span></span><span class="verse v18" data-usfm="1CH.4.18"><span class="label">18</span><span class="content">ඔහුගේ ජුදෙව් භාර්යාව ගෙදෝර්ගේ පියා වූ ජෙරෙද් ද ශෝකෝගේ පියා වූ හෙබෙර් ද ශානොවාගේ පියා වූ ජෙකුතියෙල් ද ලැබුවා ය.</span></span> 
     </div> 
     <div class="p"> <span class="verse v18" data-usfm="1CH.4.18"><span class="content"> </span></span><span class="verse v19" data-usfm="1CH.4.19"><span class="label">19</span><span class="content">කෙයිලාගේ පියා වන නහම්ගේ සහෝදරී වූ, හෝදියාගේ භාර්යාවගේ පුත්‍රයෝ නම්: ගර්මී සහ මයකාතිය එෂ්තෙමෝවා ය.</span></span> 
     </div> 
     <div class="p"> <span class="verse v19" data-usfm="1CH.4.19"><span class="content"> </span></span><span class="verse v20" data-usfm="1CH.4.20"><span class="label">20</span><span class="content">ෂිමොන්ගේ පුත්‍රයෝ නම්: අම්නොන්, රින්නා, බෙන්-හානාන් සහ තීලොන් ය. ඉෂිගේ පුත්‍රයෝ නම්: සෝහෙත් සහ බෙන්-ශෝහෙත් ය.</span></span> 
     </div> 
     <div class="p"> <span class="verse v20" data-usfm="1CH.4.20"><span class="content"> </span></span><span class="verse v21" data-usfm="1CH.4.21"><span class="label">21</span><span class="content">ජුදාගේ පුත්‍ර වූ ෂේලාගේ පුත්‍රයෝ නම්: ලේකාගේ පියා වූ ඒර් ද මරේෂාගේ පියා වූ ලයෙදා ද අෂ්බෙයාගේ වංශය වන සිහින් හණ රෙදි වියන්නන්ගේ වංශයේ පවුල් ද; </span></span><span class="verse v22" data-usfm="1CH.4.22"><span class="label">22</span><span class="content">ජෝකිම් ද කොශේබාහි මනුෂ්‍යයෝ ද මෝවබ්වරුන්ගෙන් භාර්යාවන් සරණ පාවාගත් ජෝවාෂ් සහ සාරාප් ද ජාෂුබ්-ලෙ-හෙම් ද යන මොවුහු ය. මේවා පැරණි කරුණු ය. </span></span><span class="verse v23" data-usfm="1CH.4.23"><span class="label">23</span><span class="content">මොවුහු කුම්භකාරයන් ව නෙතායිම්හි ද ගෙදෙරාහි ද විසුවෝ ය. මොවුහු රජුගේ වැඩකරන පිණිස එහි ඔහු සමඟ වාසය කළෝ ය.</span></span> 
     </div> 
     <div class="s1"> <span class="heading"><b>සිමියොන්ගේ ගෝත්‍රය</b></span> 
     </div> 
     <div class="p"> <span class="verse v23" data-usfm="1CH.4.23"><span class="content"> </span></span><span class="verse v24" data-usfm="1CH.4.24"><span class="label">24</span><span class="content">සිමියොන්ගේ පුත්‍රයෝ නම්: නෙමුවෙල්, ජාමීන්, ජාරීබ්, ශෙරා සහ ෂාවුල් ය. </span></span><span class="verse v25" data-usfm="1CH.4.25"><span class="label">25</span><span class="content">ඔහුගේ පුත්‍රයා ෂල්ලුම් ය; ඔහුගේ පුත්‍රයා මිබ්සාම් ය; ඔහුගේ පුත්‍රයා මිෂ්මා ය. </span></span><span class="verse v26" data-usfm="1CH.4.26"><span class="label">26</span><span class="content">මිෂ්මාගේ පුත්‍රයෝ නම්: ඔහුගේ පුත් හම්මුවෙල් ය; ඔහුගේ පුත්‍ර වූ ශක්කූර් ය; ඔහුගේ පුත්‍ර වූ ෂිමෙයි ය. </span></span><span class="verse v27" data-usfm="1CH.4.27"><span class="label">27</span><span class="content">ෂිමෙයිට පුත්‍රයෝ දහසයදෙනෙක් ද, දූවරු හයදෙනෙක් ද සිටියෝ ය. එහෙත්, ඔහුගේ සහෝදරයන්ට බොහෝ දරුවෝ නොසිටියෝ ය. ඔවුන්ගේ මුළු වංශය ජුදා පුත්‍රයන් මෙන් වැඩි නො වී ය.</span></span> 
     </div> 
     <div class="p"> <span class="verse v27" data-usfm="1CH.4.27"><span class="content"> </span></span><span class="verse v28" data-usfm="1CH.4.28"><span class="label">28</span><span class="content"> </span><span class="content"> ඔව්හු බෙයර්-ෂෙබාහි ද මොලාදාහි ද හශර්-ෂුවාල්හි ද; </span></span><span class="verse v29" data-usfm="1CH.4.29"><span class="label">29</span><span class="content">බිල්හාහි ද එශෙම්හි ද තෝලාද්හි ද; </span></span><span class="verse v30" data-usfm="1CH.4.30"><span class="label">30</span><span class="content">බෙතුයෙල්හි ද හොර්මාහි ද ශික්ලග්හි ද; </span></span><span class="verse v31" data-usfm="1CH.4.31"><span class="label">31</span><span class="content">බෙත්-මර්කාබොත්හි ද හශර්-සුසීම්හි ද බෙත්-බිරියෙහි ද ෂයරම්හි ද විසුවෝ ය. දාවිත් රජකමට පැමිණෙන තුරු මේවා ඔවුන්ගේ නගර ව තිබුණේ ය. </span></span><span class="verse v32" data-usfm="1CH.4.32"><span class="label">32</span><span class="content">ඔවුන්ගේ ගම්: ඒතාම්, අයින්, රිම්මොන්, තොකෙන්, ආෂාන් යන නගර පහක් සහ </span></span><span class="verse v33" data-usfm="1CH.4.33"><span class="label">33</span><span class="content">බාල් දක්වා එම නගර වටේට තිබුණු සියලු ගම් ද වේ. ඔවුන්ගේ වාසස්ථාන ද ඔවුන්ගේ පෙළපත් ලේඛන ද මේවා ය.</span></span> 
     </div> 
     <div class="p"> <span class="verse v33" data-usfm="1CH.4.33"><span class="content"> </span></span><span class="verse v34" data-usfm="1CH.4.34"><span class="label">34</span><span class="content">මෙෂෝබාබ් ද ජම්ලෙක් ද අමශියාගේ පුත් ජෝෂා ද; </span></span><span class="verse v35" data-usfm="1CH.4.35"><span class="label">35</span><span class="content">ජෝවෙල් ද අසියෙල්ගේ පුත්‍රයා වන සෙරායාගේ පුත් ජෝෂිබියාගේ පුත්‍රයා වන ජේහු ද; </span></span><span class="verse v36" data-usfm="1CH.4.36"><span class="label">36</span><span class="content">එලියෝයේනයි ද ජාකොබා ද ජෙෂෝහායා ද ආසායා ද අදීයෙල් ද ජෙසිමියෙල් ද බෙනායා ද; </span></span><span class="verse v37" data-usfm="1CH.4.37"><span class="label">37</span><span class="content">ෂෙමායාගේ පුත්‍රයා වන ෂිම්රීගේ පුත්‍ර වූ ජෙදයාගේ පුත්‍රයා වන අල්ලොන්ගේ පුත්‍ර වූ ෂිපීගේ පුත්‍රයා වන සීසා ද යන </span></span><span class="verse v38" data-usfm="1CH.4.38"><span class="label">38</span><span class="content">නම් වශයෙන් සඳහන් කළ මොවුහු තමන්ගේ පවුල්වල අධිපතියෝ වූ හ. ඔවුන්ගේ පිය පෙළපත් ද බොහෝ සෙයින් වර්ධනය විය. </span></span><span class="verse v39" data-usfm="1CH.4.39"><span class="label">39</span><span class="content">ඔව්හු තමන්ගේ එළු බැටළු රැළවලට තණ බිම් සොයමින් මිටියාවතේ නැගෙනහිර අතට ගෙදෝර්ට ඇතුල් වන තැන දක්වා ගියෝ ය. </span></span><span class="verse v40" data-usfm="1CH.4.40"><span class="label">40</span><span class="content">හොඳ සරු තණ බිම් ඔවුන්ට සම්බ විය. දේශය ද දැනට ම විශාල ව, නිශ්චල ව, සාමදාන සහිත ව තිබුණේ ය. මන්ද, පළමුවෙන් එහි වාසය කළ අය හාම්ගෙන් පැවත ආවෝ ය.</span></span> 
     </div> 
     <div class="p"> <span class="verse v40" data-usfm="1CH.4.40"><span class="content"> </span></span><span class="verse v41" data-usfm="1CH.4.41"><span class="label">41</span><span class="content">නම් වශයෙන් ලියන ලද මොවුහු ජුදාහි රජ වූ හෙසකියාගේ කාලයේ දී අවුත් එහි සම්බවුණ මෙයුනිවරුන්ටත්, ඔවුන්ගේ කූඩාරම්වලටත් පහර දී, අද දක්වා තිබෙන හැටියට ඔවුන් මුළුමනින් ම නැතිකර දමා ඔවුන් වෙනුවට එහි වාසය කළෝ ය. මන්ද, ඔවුන්ගේ එළු බැටළු රැළවල්වලට එහි තණ බිම් තිබුණේ ය. </span></span><span class="verse v42" data-usfm="1CH.4.42"><span class="label">42</span><span class="content">සිමියොන්ගේ පුත්‍රයන් වන ඔවුන්ගෙන් සමහර දෙනෙක් එනම්, මනුෂ්‍යයන් පන්සියයක් ඉෂිගේ පුත්‍ර වූ පෙලටියා ද නෙයරියා ද රෙපායා ද උශ්ශීයෙල් ද ප්‍රධානකමට තබා ගෙන සේයිර් කන්දට ගොස්, </span></span><span class="verse v43" data-usfm="1CH.4.43"><span class="label">43</span><span class="content">ගැළවී ඉතුරු ව සිටි අමලෙක්වරුන්ට පහර දුන්නෝ ය. අද දක්වාත් ඔව්හු එහි වාසය කරති.</span></span> 
     </div> 
    </div> 
   </div> 
  </div>
 </body>
</html>