<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bk1CH"> 
    <div class="chapter ch2" data-usfm="1CH.2">  
     <div class="p"> <span class="content"> </span><span class="verse v1" data-usfm="1CH.2.1"><span class="label">1</span><span class="content">ඉශ්රායෙල්ගේ පුත්‍රයෝ නම්: රූබන්, සිමියොන්, ලෙවී සහ ජුදා ය; ඉස්සාකර් සහ සාබුලොන් ය; </span></span><span class="verse v2" data-usfm="1CH.2.2"><span class="label">2</span><span class="content">දාන්, ජෝසෙප් සහ බෙන්ජමින් ය; නප්තලී, ගාද් සහ ආෂෙර් ය.</span></span> 
     </div> 
     <div class="s1"> <span class="heading"><b>ජුදා ගෝත්‍රය</b></span> 
     </div> 
     <div class="p"> <span class="verse v2" data-usfm="1CH.2.2"><span class="content"> </span></span><span class="verse v3" data-usfm="1CH.2.3"><span class="label">3</span><span class="content">ජුදාගේ පුත්‍රයෝ නම්: ඒර්, ඕනාන් සහ ෂේලා ය. මේ තුන්දෙනා කානානිය බැත්-ෂුවාගෙන් ඔහුට දාව උපන්නෝ ය. ජුදාගේ කුලුඳුලා වූ ඒර් සමිඳාණන් වහන්සේ ඉදිරියෙහි දුෂ්ට ව සිටි බැවින් උන් වහන්සේ ඔහු නැසූ සේක. </span></span><span class="verse v4" data-usfm="1CH.2.4"><span class="label">4</span><span class="content">ඔහුගේ ලේලිය වූ තාමාර් ඔහුට දාව පෙරෙශ් ද ශෙරා ද ලැබුවා ය. ජුදාට පුත්‍රයෝ පස්දෙනෙක් සිටියෝ ය.</span></span> 
     </div> 
     <div class="p"> <span class="verse v4" data-usfm="1CH.2.4"><span class="content"> </span></span><span class="verse v5" data-usfm="1CH.2.5"><span class="label">5</span><span class="content">පෙරෙශ්ගේ පුත්‍රයෝ නම්: හෙශ්රොන් සහ හාමුල් ය. </span></span><span class="verse v6" data-usfm="1CH.2.6"><span class="label">6</span><span class="content">ශෙරාගේ පුත්‍රයෝ නම්: සිම්රී, ඒතාන්, හේමන්, කල්කොල් සහ දාරා ය. ඒ සියල්ලෝ පස්දෙනෙක් ය. </span></span><span class="verse v7" data-usfm="1CH.2.7"><span class="label">7</span><span class="content"> කර්මීගේ පුත්‍රයා නම්: කැප වූ දේ ගැන අපරාධයක් කර ඉශ්රායෙල් කැළඹුවා වූ ආකාර් ය.</span></span> 
     </div> 
     <div class="p"> <span class="verse v7" data-usfm="1CH.2.7"><span class="content"> </span></span><span class="verse v8" data-usfm="1CH.2.8"><span class="label">8</span><span class="content">අශරියා ඒතාන්ගේ පුත්‍රයෙක් ය.</span></span> 
     </div> 
     <div class="p"> <span class="verse v8" data-usfm="1CH.2.8"><span class="content"> </span></span><span class="verse v9" data-usfm="1CH.2.9"><span class="label">9</span><span class="content">හෙශ්රොන්ට උපන් ඔහුගේ පුත්‍රයෝ නම්: ජෙරාමෙයෙල්, රාම් සහ කෙලුබයි ය.</span></span> 
     </div> 
     <div class="p"> <span class="verse v9" data-usfm="1CH.2.9"><span class="content"> </span></span><span class="verse v10" data-usfm="1CH.2.10"><span class="label">10</span><span class="content">රාම්ට දාව අම්මිනාදාබ් උපන්නේ ය; අම්මිනාදාබ්ට දාව ජුදාගේ පුත්‍රයන්ට අධිපති වූ නාෂොන් උපන්නේ ය. </span></span><span class="verse v11" data-usfm="1CH.2.11"><span class="label">11</span><span class="content">නාෂොන්ට දාව සල්මාද සල්මාට දාව බෝවස් ද උපන්නෝ ය; </span></span><span class="verse v12" data-usfm="1CH.2.12"><span class="label">12</span><span class="content">බෝවස්ට දාව ඕබෙද් ද ඕබෙද්ට දාව ජෙස්සේ ද උපන්නෝ ය;</span></span> 
     </div> 
     <div class="p"> <span class="verse v12" data-usfm="1CH.2.12"><span class="content"> </span></span><span class="verse v13" data-usfm="1CH.2.13"><span class="label">13</span><span class="content">ජෙස්සේට දාව ඔහුගේ කුලුඳුලා වූ එලියාබ් ද, දෙවැනියා වූ අබිනාදාබ් ද, තුන්වැනියා වූ ෂිමෙයා ද; </span></span><span class="verse v14" data-usfm="1CH.2.14"><span class="label">14</span><span class="content">සතරවැනියා වූ නෙතනේල් ද, පස්වැනියා වූ රද්දයි ද; </span></span><span class="verse v15" data-usfm="1CH.2.15"><span class="label">15</span><span class="content">හයවැනියා වූ ඔශෙම් ද, සත්වැනියා වූ දාවිත් ද උපන්නෝ ය. </span></span><span class="verse v16" data-usfm="1CH.2.16"><span class="label">16</span><span class="content">මොවුන්ගේ සහෝදරියෝ නම්: ශෙරුයා සහ අබිගායිල් ය. ශෙරුයාගේ පුත්‍රයෝ නම්: අබිෂයි ද ජෝවාබ් ද අසාහෙල් ද යන තුන්දෙනා ය. </span></span><span class="verse v17" data-usfm="1CH.2.17"><span class="label">17</span><span class="content">අබිගායිල් අමාසා ලැබුවා ය. අමාසාගේ පියා නම්, ඉෂ්මායෙලීය ජෙතෙර් ය.</span></span> 
     </div> 
     <div class="p"> <span class="verse v17" data-usfm="1CH.2.17"><span class="content"> </span></span><span class="verse v18" data-usfm="1CH.2.18"><span class="label">18</span><span class="content">හෙශ්රොන්ගේ පුත් කාලෙබ්ට දාව ඔහුගේ භාර්යාව වූ අශුබාගෙන් ජෙරියොත් උපන්නා ය. ඈට පුත්‍රයෝ උපන්නෝ ය. ඔව්හු නම්: ජේෂෙර්, ෂෝබාබ් සහ අර්දොන් ය. </span></span><span class="verse v19" data-usfm="1CH.2.19"><span class="label">19</span><span class="content">අශුබා මියගිය පසු කාලෙබ් එප්‍රාතා පාවාගත්තේ ය. ඈ ඔහුගෙන් හූර් ලැබුවා ය. </span></span><span class="verse v20" data-usfm="1CH.2.20"><span class="label">20</span><span class="content">හූර්ට දාව උරී උපන්නේ ය; උරීට දාව බෙශලෙල් උපන්නේ ය.</span></span> 
     </div> 
     <div class="p"> <span class="verse v20" data-usfm="1CH.2.20"><span class="content"> </span></span><span class="verse v21" data-usfm="1CH.2.21"><span class="label">21</span><span class="content">පසු ව හෙශ්රොන් තමා හැට අවුරුදු වයස් වූ කල, ගිලියද් හට පියා වූ මාකීර්ගේ දුව පාවාගෙන ඈ හා එක් විය. ඇය ඔහුගෙන් සෙගුබ් ලැබුවා ය. </span></span><span class="verse v22" data-usfm="1CH.2.22"><span class="label">22</span><span class="content">සෙගුබ්ට දාව ජායිර් උපන්නේ ය; ඔහුට ගිලියද් දේශයෙහි නගර විසිතුනක් තිබුණේ ය. </span></span><span class="verse v23" data-usfm="1CH.2.23"><span class="label">23</span><span class="content">ගෙෂූර්වරු ද සිරියන්වරු ද ජායිර්හි නගර සහ කෙනත් ද ඊට අයිති ගම් ඇතුළු ව නගර සැටක් ද ඔවුන්ගෙන් අල්ලාගත්තෝ ය. මේ සියල්ලෝ ගිලියද්ගේ පිය වූ මාකීර්ගේ පුත්‍රයෝ ය. </span></span><span class="verse v24" data-usfm="1CH.2.24"><span class="label">24</span><span class="content">හෙශ්රොන් කාලෙබ්එප්‍රාතාහි දී මියගිය පසු හෙශ්රොන්ගේ භාර්යාව වූ අබියා තෙකෝවා වැසියන්ගේ මුල් පියා වන අෂ්හූර් ලැබුවා ය.</span></span> 
     </div> 
     <div class="p"> <span class="verse v24" data-usfm="1CH.2.24"><span class="content"> </span></span><span class="verse v25" data-usfm="1CH.2.25"><span class="label">25</span><span class="content">හෙශ්රොන්ගේ කුලුඳුලා වූ ජෙරාමෙයෙල්ගේ පුත්‍රයෝ නම්: කුලුඳුලා වූ රාම්, බූනා, ඔරෙන්, ඔශෙම් සහ අහියා ය. </span></span><span class="verse v26" data-usfm="1CH.2.26"><span class="label">26</span><span class="content">ජෙරාමෙයෙල්ට අටාරා නම් වෙන භාර්යාවක් වූවා ය. ඈ ඕනාම්ගේ මව ය. </span></span><span class="verse v27" data-usfm="1CH.2.27"><span class="label">27</span><span class="content">ජෙරාමෙයෙල්ගේ කුලුඳුලා වූ රාම්ගේ පුත්‍රයෝ නම්: මයශ්, ජාමීන් සහ ඒකෙර් ය. </span></span><span class="verse v28" data-usfm="1CH.2.28"><span class="label">28</span><span class="content">ඕනාම්ගේ පුත්‍රයෝ නම්: ෂම්මයි සහ ජාදා ය. ෂම්මයිගේ පුත්‍රයෝ නම්: නාදාබ් සහ අබිෂුර් ය.</span></span> 
     </div> 
     <div class="p"> <span class="verse v28" data-usfm="1CH.2.28"><span class="content"> </span></span><span class="verse v29" data-usfm="1CH.2.29"><span class="label">29</span><span class="content">අබිෂුර්ගේ භාර්යාවගේ නම අබිහයිල් ය; ඈ ආබාන් සහ මෝලීද් ඔහුගෙන් ලැබුවා ය. </span></span><span class="verse v30" data-usfm="1CH.2.30"><span class="label">30</span><span class="content">නාදාබ්ගේ පුත්‍රයෝ නම්: සෙලෙද් සහ අප්පයිම් ය. සෙලෙද් දරුවන් නොලැබ මියගියේ ය. </span></span><span class="verse v31" data-usfm="1CH.2.31"><span class="label">31</span><span class="content">අප්පයිම්ගේ පුත්‍රයා නම්: ඉෂී ය. ඉෂීගේ පුත්‍රයා නම් ෂේෂාන් ය. ෂේෂාන්ගේ පුත්‍රයා නම් ආලයි ය.</span></span> 
     </div> 
     <div class="p"> <span class="verse v31" data-usfm="1CH.2.31"><span class="content"> </span></span><span class="verse v32" data-usfm="1CH.2.32"><span class="label">32</span><span class="content">ෂම්මයිගේ සහෝදර වූ ජාදාගේ පුත්‍රයෝ නම්: ජෙතෙර් සහ ජොනතන් ය. ජෙතෙර් දරුවන් නොලැබ මියගියේ ය. </span></span><span class="verse v33" data-usfm="1CH.2.33"><span class="label">33</span><span class="content">ජොනතන්ගේ පුත්‍රයෝ නම්: පෙලෙත් සහ සාසා ය. මොවුහු ජෙරාමෙයෙල්ගේ පුත්‍රයෝ ය.</span></span> 
     </div> 
     <div class="p"> <span class="verse v33" data-usfm="1CH.2.33"><span class="content"> </span></span><span class="verse v34" data-usfm="1CH.2.34"><span class="label">34</span><span class="content">ෂේෂාන්ට දූවරුන් මිස පුත්‍රයෝ නොසිටියෝ ය. ෂේෂාන්ට මිසර වැසියෙකු වූ ජර්හා නම් වැඩකාරයෙක් සිටියේ ය. </span></span><span class="verse v35" data-usfm="1CH.2.35"><span class="label">35</span><span class="content">ෂේෂාන් තමාගේ වැඩකාරයා වූ ජර්හාට තමාගේ දුව භාර්යාව කොට දුන්නේ ය. ඈ ඔහුට දාව අත්තයි ලැබුවා ය. </span></span><span class="verse v36" data-usfm="1CH.2.36"><span class="label">36</span><span class="content">අත්තයිට දාව නාතාන් උපන්නේ ය; නාතාන්ට දාව සාබාද් උපන්නේ ය; </span></span><span class="verse v37" data-usfm="1CH.2.37"><span class="label">37</span><span class="content">සාබාද්ට දාව එප්ලාල් උපන්නේ ය; එප්ලාල්ට දාව ඕබෙද් උපන්නේ ය; </span></span><span class="verse v38" data-usfm="1CH.2.38"><span class="label">38</span><span class="content">ඕබෙද්ට දාව ජේහු උපන්නේ ය; ජේහුට දාව අශරියා උපන්නේ ය; </span></span><span class="verse v39" data-usfm="1CH.2.39"><span class="label">39</span><span class="content">අශරියාට දාව හෙලෙශ් උපන්නේ ය; හෙලෙශ්ට දාව එලෙයාසා උපන්නේ ය; </span></span><span class="verse v40" data-usfm="1CH.2.40"><span class="label">40</span><span class="content">එලෙයාසාට දාව සිස්මයි උපන්නේ ය; සිස්මයිට දාව ෂල්ලුම් උපන්නේ ය; </span></span><span class="verse v41" data-usfm="1CH.2.41"><span class="label">41</span><span class="content">ෂල්ලුම්ට දාව ජෙකමියා උපන්නේ ය; ජෙකමියාට දාව එලිෂාමා උපන්නේ ය.</span></span> 
     </div> 
     <div class="p"> <span class="verse v41" data-usfm="1CH.2.41"><span class="content"> </span></span><span class="verse v42" data-usfm="1CH.2.42"><span class="label">42</span><span class="content">ජෙරාමෙයෙල්ගේ සහෝදර වූ කාලෙබ්ගේ පුත්‍රයෝ නම්: ඔහුගේ කුලුඳුලා වූ, සීප්ගේ පියා වූ මේෂා සහ හෙබ්‍රොන්ගේ පියා වූ මරේෂාගේ පුත්‍රයෝත් ය. </span></span><span class="verse v43" data-usfm="1CH.2.43"><span class="label">43</span><span class="content">හෙබ්‍රොන්ගේ පුත්‍රයෝ නම්: කෝරා, තප්පුවා, රෙකෙම් සහ ෂෙමා ය. </span></span><span class="verse v44" data-usfm="1CH.2.44"><span class="label">44</span><span class="content">ෂෙමාට දාව ජොර්කෙයාම්ගේ පියා වූ රහම් උපන්නේ ය; රෙකෙම්ට දාව ෂම්මයි උපන්නේ ය. </span></span><span class="verse v45" data-usfm="1CH.2.45"><span class="label">45</span><span class="content">මායොන් ෂම්මයිගේ පුත්‍රයා ය; මායොන් බෙත්-ශුර්ගේ පියා ය.</span></span> 
     </div> 
     <div class="p"> <span class="verse v45" data-usfm="1CH.2.45"><span class="content"> </span></span><span class="verse v46" data-usfm="1CH.2.46"><span class="label">46</span><span class="content">කාලෙබ්ගේ උපභාර්යාව වූ ඒපා හාරාන් ද මෝශා ද ගාසෙස් ද ලැබුවා ය. හාරාන්ට දාව ගාසෙස් උපන්නේ ය.</span></span> 
     </div> 
     <div class="p"> <span class="verse v46" data-usfm="1CH.2.46"><span class="content"> </span></span><span class="verse v47" data-usfm="1CH.2.47"><span class="label">47</span><span class="content">ජාදයිගේ පුත්‍රයෝ නම්: රෙගෙම්, ජෝතාම්, ගේෂාම්, පෙලෙට්, ඒපා සහ ෂයප් ය.</span></span> 
     </div> 
     <div class="p"> <span class="verse v47" data-usfm="1CH.2.47"><span class="content"> </span></span><span class="verse v48" data-usfm="1CH.2.48"><span class="label">48</span><span class="content">කාලෙබ්ගේ උපභාර්යාව වූ මයකා ෂෙබෙර් සහ තිර්හනා ලැබුවා ය. </span></span><span class="verse v49" data-usfm="1CH.2.49"><span class="label">49</span><span class="content">ඈ මද්මන්නාගේ පියා වූ ෂයප් ද මක්බේනාගේ සහ ගිබෙයාගේ පියා වූ ෂෙවා ද ලැබුවා ය. කාලෙබ්ගේ දුව අක්සා ය.</span></span> 
     </div> 
     <div class="p"> <span class="verse v49" data-usfm="1CH.2.49"><span class="content"> </span></span><span class="verse v50" data-usfm="1CH.2.50"><span class="label">50</span><span class="content">මොවුහු කාලෙබ්ගේ පුත්‍රයෝ ය. එප්‍රාතාගේ කුලුඳුලා වූ බෙන්හූර් ය; කිරියත්-ජෙයාරීම්ගේ පියා වූ ෂෝබාල්; </span></span><span class="verse v51" data-usfm="1CH.2.51"><span class="label">51</span><span class="content">බෙත්ලෙහෙම්ගේ පියා වූ සල්මා සහ බෙත්ගාදෙර්ගේ පියා වූ හාරෙප් ය.</span></span> 
     </div> 
     <div class="p"> <span class="verse v51" data-usfm="1CH.2.51"><span class="content"> </span></span><span class="verse v52" data-usfm="1CH.2.52"><span class="label">52</span><span class="content">කිරියත්-ජෙයාරීම්ගේ පියා වූ ෂෝබාල්ට පුත්‍රයෝ සිටියෝ ය. එනම්; හාරොවේ සහ මෙනුහොත්වරුන්ගෙන් දෙකෙන් කොටසක් ය. </span></span><span class="verse v53" data-usfm="1CH.2.53"><span class="label">53</span><span class="content">කිරියත්-ජෙයාරීම්ගේ පවුල් නම්: ඉත්රියවරු, පූතිවරු, ෂුමාතිවරු සහ මිෂ්රායිවරු ය; මොවුන්ගෙන් ශොරාතිවරු ද එෂ්තායෝලිවරු ද පැවත ආවෝ ය.</span></span> 
     </div> 
     <div class="p"> <span class="verse v53" data-usfm="1CH.2.53"><span class="content"> </span></span><span class="verse v54" data-usfm="1CH.2.54"><span class="label">54</span><span class="content">සල්මාගේ පුත්‍රයෝ නම්: බෙත්ලෙහෙම්වරු, නෙටෝපාතිවරු, අටාරොත්බෙත්-ජෝවාබ්වරු, මානහතිවරුන්ගෙන් දෙකෙන් කොටසක් සහ ශොරියවරුත් ය.</span></span> 
     </div> 
     <div class="p"> <span class="verse v54" data-usfm="1CH.2.54"><span class="content"> </span></span><span class="verse v55" data-usfm="1CH.2.55"><span class="label">55</span><span class="content">ජාබෙශ්හි විසූ ලියන්නන්ගේ පවුල් නම්: තිරාතිවරු, ෂිමියාතිවරු සහ සුකාතිවරු ය. මොවුහු රේකාබ්ගේ වංශයේ පියා වූ හම්මත්ගෙන් පැවත ආ කේනිවරු ය.</span></span> 
     </div> 
    </div> 
   </div> 
  </div>
 </body>
</html>