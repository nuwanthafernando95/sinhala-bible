<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bk1CH"> 
    <div class="chapter ch9" data-usfm="1CH.9">  
     <div class="s1"> <span class="heading"><b>ජෙරුසලමේ පවුල්වල ප්‍රධානියෝ</b></span> 
     </div> 
     <div class="p"> <span class="content"> </span><span class="verse v1" data-usfm="1CH.9.1"><span class="label">1</span><span class="content">මෙසේ සියලු ඉශ්රායෙල්වරු පෙළපත් වශයෙන් ලියවුණෝ ය. ඒවා ඉශ්රායෙල් රජවරුන්ගේ පොතේ ලියා තිබේ. ජුදාවරු තමන්ගේ ද්‍රෝහිකම් නිසා බබිලෝනියට ගෙන යන ලද්දෝ ය. </span></span><span class="verse v2" data-usfm="1CH.9.2"><span class="label">2</span><span class="content"> ආපසු අවුත් තමන්ගේ උරුම කොටස්වල ද නගරවල ද වාසය කළ අය නම්: ඉශ්රායෙල්වරුන්ගේ පුජකයෝත්, ලෙවීවරුත්, දේව මාලිගාවේ මෙහෙකරුවන් වන නෙතිනීම්වරුත් ය. </span></span><span class="verse v3" data-usfm="1CH.9.3"><span class="label">3</span><span class="content">ජුදා ගෝත්‍රයෙනුත්, බෙන්ජමින් ගෝත්‍රයෙනුත්, එප්‍රායිම් සහ මනස්සේ ගෝත්‍රයෙනුත් ජෙරුසලමෙහි වාසය කළ අය නම්:</span></span> 
     </div> 
     <div class="p"> <span class="verse v3" data-usfm="1CH.9.3"><span class="content"> </span></span><span class="verse v4" data-usfm="1CH.9.4"><span class="label">4</span><span class="content">ජුදාගේ පුත්‍රයා වන පෙරෙශ්ගේ පුත්‍රයන්ගෙන් බානිගේ පුත් ඉම්රිගේ පුත්‍රයා වන ඔම්රීගේ පුත් අම්මිහුද්ගේ පුත්‍රයා වන ඌතයි ය. </span></span><span class="verse v5" data-usfm="1CH.9.5"><span class="label">5</span><span class="content">ෂිලෝනිවරුන්ගෙන් කුලුඳුලා වූ අසායා සහ ඔහුගේ පුත්‍රයෝ ය. </span></span><span class="verse v6" data-usfm="1CH.9.6"><span class="label">6</span><span class="content">ශෙරාගේ පුත්‍රයන්ගෙන් ජෙවුයෙල් සහ ඔවුන්ගේ සහෝදරයෝ හයසිය අනූදෙනෙක් ය.</span></span> 
     </div> 
     <div class="p"> <span class="verse v6" data-usfm="1CH.9.6"><span class="content"> </span></span><span class="verse v7" data-usfm="1CH.9.7"><span class="label">7</span><span class="content">බෙන්ජමින් ගෝත්‍රයෙනුත් හස්සෙනුවාගේ පුත්‍රයා වන හෝදවියාගේ පුත් මෙෂුල්ලාම්ගේ පුත්‍රයා වන සල්ලු ද </span></span><span class="verse v8" data-usfm="1CH.9.8"><span class="label">8</span><span class="content">ජෙරොහාම්ගේ පුත් ඉබ්නෙයා ද මික්රීගේ පුත්‍රයා වන උශ්ශිගේ පුත් ඒලා ද ඉබ්නියාගේ පුත්‍රයා වන රෙවුයෙල්ගේ පුත් ෂෙපටියාගේ පුත්‍රයා වන මෙෂුල්ලාම් ද;</span></span> 
     </div> 
     <div class="p"> <span class="verse v8" data-usfm="1CH.9.8"><span class="content"> </span></span><span class="verse v9" data-usfm="1CH.9.9"><span class="label">9</span><span class="content">ඔවුන්ගේ පරම්පරාවල හැටියට ඔවුන්ගේ සහෝදරයෝ නවසිය පණස්හයදෙනෙක් ද යන අය ය. මේ සියලු මනුෂ්‍යයෝ තම තමන්ගේ පිය වංශ ලෙස පිය වංශවල ප්‍රධානියෝ වූ හ.</span></span> 
     </div> 
     <div class="s1"> <span class="heading"><b>ජෙරුසලමේ සිටි පූජකයෝ</b></span> 
     </div> 
     <div class="p"> <span class="verse v9" data-usfm="1CH.9.9"><span class="content"> </span></span><span class="verse v10" data-usfm="1CH.9.10"><span class="label">10</span><span class="content">පූජකයන්ගෙන් ජෙදායා ද ජෙහෝයාරීබ් ද ජාකීන් ද; </span></span><span class="verse v11" data-usfm="1CH.9.11"><span class="label">11</span><span class="content">දෙවියන් වහන්සේගේ මාලිගාවට අධිපතියා වූ අහිතුබ්ගේ පුත්‍රයා වන මෙරායොත්ගේ පුත් ශාදොක්ගේ පුත්‍රයා වන මෙෂුල්ලාම්ගේ පුත් හිල්කියාගේ පුත්‍රයා වන අශරියා ද; </span></span><span class="verse v12" data-usfm="1CH.9.12"><span class="label">12</span><span class="content">මල්කියාගේ පුත්‍රයා වන පෂ්හුර්ගේ පුත් ජෙරොහාම්ගේ පුත්‍රයා වන අදායා ද ඉම්මේර්ගේ පුත් මෙෂිල්ලේමිත්ගේ පුත්‍රයා වන මෙෂුල්ලාම්ගේ පුත් ජාසේරාගේ පුත්‍රයා වන අදීයෙල්ගේ පුත් මයසයි ද;</span></span> 
     </div> 
     <div class="p"> <span class="verse v12" data-usfm="1CH.9.12"><span class="content"> </span></span><span class="verse v13" data-usfm="1CH.9.13"><span class="label">13</span><span class="content">තමන්ගේ පිය වංශවල ප්‍රධානියන් වූ දෙවියන් වහන්සේගේ මාලිගාවේ මෙහෙයේ කටයුතු කිරීමට ඉතා සමර්ථ වූ ඔවුන්ගේ සහෝදරයන් වන එක්දාස් සත්සිය හැටදෙනෙක් ද යන අය වෙත්.</span></span> 
     </div> 
     <div class="s1"> <span class="heading"><b>ජෙරුසලමේ වාසය කළ ලෙවීවරු</b></span> 
     </div> 
     <div class="p"> <span class="verse v13" data-usfm="1CH.9.13"><span class="content"> </span></span><span class="verse v14" data-usfm="1CH.9.14"><span class="label">14</span><span class="content">ලෙවීවරු නම්: මෙරාරීගේ පුත්‍රයන්ගෙන් හෂබියාගේ පුත්‍රයා වන අශ්රිකාම්ගේ පුත් හෂ්ෂුබ්ගේ පුත්‍රයා වන ෂෙමායා ය; </span></span><span class="verse v15" data-usfm="1CH.9.15"><span class="label">15</span><span class="content">බක්බක්කර්, හෙරෙෂ්, ගාලාල් සහ ආසාප්ගේ පුත් ශික්රීගේ පුත්‍රයා වන මීකාගේ පුත් මත්තනියා ය; </span></span><span class="verse v16" data-usfm="1CH.9.16"><span class="label">16</span><span class="content">ජෙදූතුන්ගේ පුත්‍රයා වන ගාලාල්ගේ පුත් ෂෙමෙයියාගේ පුත්‍රයා වන ඔබදියා ය; නෙටෝපාතිවරුන්ගේ ගම්වල විසූ එල්කානාගේ පුත්‍රයා වන ආසාගේ පුත් බෙරෙකියා ය.</span></span> 
     </div> 
     <div class="p"> <span class="verse v16" data-usfm="1CH.9.16"><span class="content"> </span></span><span class="verse v17" data-usfm="1CH.9.17"><span class="label">17</span><span class="content">දොරටු පාලකයන් වූ ෂල්ලුම්, අක්කුබ්, ටල්මොන්, අහිමාන් සහ ඔවුන්ගේ සහෝදරයෝත් ය. ෂල්ලුම් ප්‍රධානියා ය. </span></span><span class="verse v18" data-usfm="1CH.9.18"><span class="label">18</span><span class="content">මේ දක්වා මොවුහු ලෙවීගේ පුත්‍රයන්ගේ කඳවුරු උදෙසා නැගෙනහිරට තිබෙන රජුගේ දොරටුවේ දොරටු පාලකයෝ වූ හ.</span></span> 
     </div> 
     <div class="p"> <span class="verse v18" data-usfm="1CH.9.18"><span class="content"> </span></span><span class="verse v19" data-usfm="1CH.9.19"><span class="label">19</span><span class="content">කෝරාගේ පුත් එබියාසාප්ගේ පුත්‍රයා වන කෝරේගේ පුත් වූ ෂල්ලුම් ද ඔහුගේ පිය වංශයට අයිති ඔහුගේ සහෝදරයන් වන කොරහිවරු ද සේවයේ කටයුතුවලට පත් වී සභා මණ්ඩප දොරටුවල රැකවල්ලු වූ හ. ඔවුන්ගේ පියවරු සමිඳාණන් වහන්සේගේ කඳවුරට ඇතුල් වන තැන රැකවලුන් ලෙස සිටියෝ ය. </span></span><span class="verse v20" data-usfm="1CH.9.20"><span class="label">20</span><span class="content">එලෙයාසර්ගේ පුත් පිනෙහාස් පළමු ව ඔවුන් කෙරෙහි අධිපතියා ව සිටියේ ය. සමිඳාණන් වහන්සේ ඔහු සමඟ සිටි සේක.</span></span> 
     </div> 
     <div class="p"> <span class="verse v20" data-usfm="1CH.9.20"><span class="content"> </span></span><span class="verse v21" data-usfm="1CH.9.21"><span class="label">21</span><span class="content">මෙෂෙලෙමියාගේ පුත් ශෙකරියා සම්මුඛ මණ්ඩපයේ දොරකඩ දොරටු පාලකයා ව සිටියේ ය.</span></span> 
     </div> 
     <div class="p"> <span class="verse v21" data-usfm="1CH.9.21"><span class="content"> </span></span><span class="verse v22" data-usfm="1CH.9.22"><span class="label">22</span><span class="content">දොරකඩවල දොරටු පාලකයන් කොට තෝරාගන්න ලද ඒ සියල්ලෝ දෙසිය දොළොස්දෙනෙක් ය. ඔවුන්ගේ ගම්වල හැටියට ඔව්හු ලියාපදිංචි වූ හ. දාවිත් සහ දිවැසිවරයා වූ සාමුවෙල් ද ඔවුන්ගේ නිලවලට ඔවුන් පත් කළෝ ය. </span></span><span class="verse v23" data-usfm="1CH.9.23"><span class="label">23</span><span class="content">ඔව්හු ද ඔවුන්ගේ පුත්‍රයෝ ද ගෘහ මණ්ඩපය වන සමිඳාණන් වහන්සේගේ මාලිගාවේ දොරටු මාරුවෙන් මාරුවට මුර කළහ. </span></span><span class="verse v24" data-usfm="1CH.9.24"><span class="label">24</span><span class="content">නැගෙනහිර ද බස්නාහිර ද උතුර ද දකුණ ද යන සතර පැතිවල දොරටු පාලකයෝ සිටියෝ ය. </span></span><span class="verse v25" data-usfm="1CH.9.25"><span class="label">25</span><span class="content">ඔවුන්ගේ ගම්වල සිටි ඔවුන්ගේ සහෝදරයෝ ද සත් දවසකට වරක් ඔවුන් සමඟ මාරුවෙන් මාරුවට ආවෝ ය. </span></span><span class="verse v26" data-usfm="1CH.9.26"><span class="label">26</span><span class="content">මන්ද, ඒ ලෙවීවරුන් වන ප්‍රධාන දොරටු පාලකයන් සතරදෙනා නියම නිලයෙහි සිට දෙවියන් වහන්සේගේ මාලිගාවෙහි ඇතුළු ගෙවල් ද ගබඩාවල් ද බලාගත්හ. </span></span><span class="verse v27" data-usfm="1CH.9.27"><span class="label">27</span><span class="content">දෙවියන් වහන්සේගේ මාලිගාව රැකවල් කිරීම ඔවුන්ගේ යුතුකම ව තිබුණු නිසා ඔව්හු ඒ මාලිගාව වටකර නැවතී සිටියෝ ය. උදයෙන් උදය එහි දොරවල් ඇරීම ඔවුන්ගේ බාරේ තිබුණේ ය.</span></span> 
     </div> 
     <div class="p"> <span class="verse v27" data-usfm="1CH.9.27"><span class="content"> </span></span><span class="verse v28" data-usfm="1CH.9.28"><span class="label">28</span><span class="content">ලෙවීවරුන්ගෙන් සමහරෙක් මෙහෙයට අයිති භාජන බලාගත්හ. මන්ද, ඒවා ඇතුළට ගන්නටත්, පිටතට ගන්නටත් යෙදුණේ ගණන් කළ පසු ව ය. </span></span><span class="verse v29" data-usfm="1CH.9.29"><span class="label">29</span><span class="content">ඔවුන්ගෙන් සමහරෙක් බඩු බාහිරාදිය ද ශුද්ධස්ථානයේ සියලු භාජන ද සිහින් පිටි ද මුද්‍රික පානය ද තෙල් ද තුවරලා ද සුවඳ ද්‍රව්‍ය ද බලාගන්නට පත් කරන ලද්දෝ ය. </span></span><span class="verse v30" data-usfm="1CH.9.30"><span class="label">30</span><span class="content">පූජකයන්ගේ පුත්‍රයන්ගෙන් සමහරෙක් සුවඳ ද්‍රව්‍යවලින් තෛලය සෑදුවෝ ය.</span></span> 
     </div> 
     <div class="p"> <span class="verse v30" data-usfm="1CH.9.30"><span class="content"> </span></span><span class="verse v31" data-usfm="1CH.9.31"><span class="label">31</span><span class="content">ලෙවීවරුන් අතරෙන් කොරහි ෂල්ලුම්ගේ කුලුඳුලා වූ මත්තිතියා ඇතිළිවල පිසූ දේ බලාගැනීමට පත් ව සිටියේ ය. </span></span><span class="verse v32" data-usfm="1CH.9.32"><span class="label">32</span><span class="content">ඔවුන්ගේ සහෝදරයන් වන කොහාත්වරුන්ගේ පුත්‍රයන්ගෙන් සමහරෙක් එක එක සබත් දවසේ පිදීමේ රොටි සූදානම් කිරීමට පත් ව සිටියෝ ය.</span></span> 
     </div> 
     <div class="p"> <span class="verse v32" data-usfm="1CH.9.32"><span class="content"> </span></span><span class="verse v33" data-usfm="1CH.9.33"><span class="label">33</span><span class="content">මොවුහු ගීතිකාකාරයන් ව ලෙවීවරුන්ගේ පිය වංශවල ප්‍රධානියන් ව ඇතුළු ගෙවල වාසය කළෝ ය. රෑ දාවල් සේවයේ යෙදී සිටි නිසා මොවුහු අනික් මෙහෙයන්වලින් නිදහස් ව සිටියෝ ය.</span></span> 
     </div> 
     <div class="p"> <span class="verse v33" data-usfm="1CH.9.33"><span class="content"> </span></span><span class="verse v34" data-usfm="1CH.9.34"><span class="label">34</span><span class="content">මොවුහු තමන්ගේ පරම්පරාවල ලෙවීවරුන්ගේ පිය වංශවල ප්‍රධානියන් ව ජෙරුසලමෙහි වාසය කළෝ ය.</span></span> 
     </div> 
     <div class="s1"> <span class="heading"><b>සාවුල් රජුගේ පෙළපත</b></span> 
     </div> 
     <div class="r"> <span class="heading"><b>(</b></span><span class="heading"><b>1 වංශා 8:29-38</b></span><span class="heading"><b>)</b></span> 
     </div> 
     <div class="p"> <span class="verse v34" data-usfm="1CH.9.34"><span class="content"> </span></span><span class="verse v35" data-usfm="1CH.9.35"><span class="label">35</span><span class="content">ගිබියොන්ගේ පියා වූ ජෙයීයෙල් ගිබියොන්හි විසුවේ ය. ඔහුගේ භාර්යාවගේ නම මයකා ය. </span></span><span class="verse v36" data-usfm="1CH.9.36"><span class="label">36</span><span class="content">ඔහුගේ කුලුඳුල් පුත්‍රයා අබ්දොන් ය; අනික් පුත්‍රයෝ ශුර්, කිෂ්, බාල්, නේර්, නාදාබ්, </span></span><span class="verse v37" data-usfm="1CH.9.37"><span class="label">37</span><span class="content">ගෙදෝර්, අහියෝ, ශෙකරියා සහ මික්ලොත් ය. </span></span><span class="verse v38" data-usfm="1CH.9.38"><span class="label">38</span><span class="content">මික්ලොත්ට දාව ෂිමෙයාම් උපන්නේ ය. මොවුහු තමන්ගේ සහෝදරයන් සමඟ තමන්ගේ සහෝදරයන් ඉදිරිපිට ජෙරුසලමෙහි වාසය කළෝ ය.</span></span> 
     </div> 
     <div class="p"> <span class="verse v38" data-usfm="1CH.9.38"><span class="content"> </span></span><span class="verse v39" data-usfm="1CH.9.39"><span class="label">39</span><span class="content">නේර්ට දාව කිෂ් ද කිෂ්ට දාව සාවුල් ද සාවුල්ට දාව ජොනතන් ද මල්කී-ෂුවා ද අබිනාදාබ් ද එෂ්බාල් ද උපන්නෝ ය. </span></span><span class="verse v40" data-usfm="1CH.9.40"><span class="label">40</span><span class="content">මෙරිබ්-බාල් ජොනතන්ගේ පුත්‍රයා ය. මෙරිබ්-බාල්ට දාව මීකා උපන්නේ ය. </span></span><span class="verse v41" data-usfm="1CH.9.41"><span class="label">41</span><span class="content">මීකාගේ පුත්‍රයෝ නම්: පීතොන්, මෙලෙක්, තාරෙයා සහ ආහාස් ය. </span></span><span class="verse v42" data-usfm="1CH.9.42"><span class="label">42</span><span class="content">ආහාස්ට දාව ජයිරා උපන්නේ ය. ජයිරාට දාව අල්ලෙමෙත් ද අශ්මාවෙත් ද සිම්රි ද උපන්නෝ ය. සිම්රිට දාව මෝශා ද, </span></span><span class="verse v43" data-usfm="1CH.9.43"><span class="label">43</span><span class="content">මෝශාට දාව බිනෙයා ද උපන්නෝ ය. ඔහුගේ පුත්‍රයා රෙපායා ය; ඔහුගේ පුත්‍රයා එලියාසා ය; ඔහුගේ පුත්‍රයා ආශෙල් ය.</span></span> 
     </div> 
     <div class="p"> <span class="verse v43" data-usfm="1CH.9.43"><span class="content"> </span></span><span class="verse v44" data-usfm="1CH.9.44"><span class="label">44</span><span class="content">ආශෙල්ට පුත්‍රයෝ හයදෙනෙක් සිටියෝ ය. ඔවුන්ගේ නාම නම්: අශ්රීකාම්, බොකෙරු, ඉෂ්මායෙල්, ෂෙයරියා, ඔබදියා සහ හානාන් ය. ආශෙල්ගේ පුත්‍රයෝ මොවුහු ය.</span></span> 
     </div> 
    </div> 
   </div> 
  </div>
 </body>
</html>