<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bk1CH"> 
    <div class="chapter ch25" data-usfm="1CH.25">  
     <div class="s1"> <span class="heading"><b>දේව මාලිගාවේ ගායකයෝ</b></span> 
     </div> 
     <div class="p"> <span class="content"> </span><span class="verse v1" data-usfm="1CH.25.1"><span class="label">1</span><span class="content">දාවිත් ද සේනාවේ අධිපතියෝ ද ආසාප්ගේත්, හේමන්ගේත්, ජෙදුතුන්ගේත් පුත්‍රයන්ගෙන් වීණා හා කුඩා වීණා ද අත්තල් ද නාද කොට ගායනා කරමින්, දෙවි සමිඳාණන් වහන්සේගේ වචනය ප්‍රකාශ කිරීමේ සේවය සඳහා තැනැත්තන් වෙන් කර තැබී ය. තමන්ගේ සේවයේ වැඩය කළා වූ ඒ මනුෂ්‍යයන්ගේ නාම ලේඛනය මෙසේ ය:</span></span> 
     </div> 
     <div class="p"> <span class="verse v1" data-usfm="1CH.25.1"><span class="content"> </span></span><span class="verse v2" data-usfm="1CH.25.2"><span class="label">2</span><span class="content">ආසාප්ගේ පුත්‍රයන්ගෙන් ශක්කුර් ද ජෝසෙප් ද නෙතනියා ද අසිරේලා ද යන ආසාප්ගේ පුත්‍රයෝ ය. මොවුහු රජුගේ අණ ලෙස ධර්ම වාක්‍ය ගායනා කළා වූ ආසාප් යටතේ සිටියෝ ය.</span></span> 
     </div> 
     <div class="p"> <span class="verse v2" data-usfm="1CH.25.2"><span class="content"> </span></span><span class="verse v3" data-usfm="1CH.25.3"><span class="label">3</span><span class="content">ජෙදුතුන්ගේ පුත්‍රයන් වූ ගෙදලියා ද ශෙරී ද ජෙෂායා ද හෂබියා ද මත්තිතියා ද ඇතුළු හයදෙනා ය. මොවුහු මහා වීණා නාද කර සමිඳාණන් වහන්සේගේ වචනය ප්‍රකාශ කරමින් ද, උන් වහන්සේට ස්තුති ප්‍රශංසා දෙමින් ද ජෙදුතුන් යටතේ සිටියෝ ය.</span></span> 
     </div> 
     <div class="p"> <span class="verse v3" data-usfm="1CH.25.3"><span class="content"> </span></span><span class="verse v4" data-usfm="1CH.25.4"><span class="label">4</span><span class="content">හේමාන්ගේ පුත්‍රයන් වූ බුක්කියා, මත්තනියා, උශ්ශියෙල්, ෂෙබුයෙල්, ජෙරිමොත්, හනනියා, හනානි, එලියාතා, ගිද්දල්තී, රොමම්ති-එසෙර්, ජොෂ්බෙකාෂා, මල්ලෝති, හෝතීර් සහ මහශියොත් ය. </span></span><span class="verse v5" data-usfm="1CH.25.5"><span class="label">5</span><span class="content">ඔව්හු සියල්ලෝ දෙවියන් වහන්සේ කළ දේ ගැන රජුගේ දර්ශකයා ව සිටි, හොරණෑවෙන් නාද කළා වූ හේමන්ගේ පුත්‍රයෝ ය. දෙවියන් වහන්සේ හේමන්ට පුත්‍රයන් දහහතරදෙනෙකු ද දූවරුන් තුන්දෙනෙකු ද දුන් සේක. </span></span><span class="verse v6" data-usfm="1CH.25.6"><span class="label">6</span><span class="content">මේ සියල්ලෝ දෙවියන් වහන්සේගේ මාලිගාවේ සේවය පිණිස අත්තල් ද කුඩා වීණා ද මහා වීණා ද සහිත ව සමිඳාණන් වහන්සේගේ මාලිගාවෙහි ගායනා කිරීමට තම පියා යටතේ සිටියෝ ය. ආසාප් ද ජෙදුතුන් ද හේමන් ද රජු යටතේ සිටියෝ ය.</span></span> 
     </div> 
     <div class="p"> <span class="verse v6" data-usfm="1CH.25.6"><span class="content"> </span></span><span class="verse v7" data-usfm="1CH.25.7"><span class="label">7</span><span class="content">සමිඳාණන් වහන්සේට ගැයීම ගැන ඉගෙනගෙන, දැනගැන්ම ඇති ව සිටි ඔවුන්ගේ සියලු සහෝදරයන් ඇතුළු ව ඔවුන්ගේ ගණන දෙසිය අසූඅටදෙනෙක් ය.</span></span> 
     </div> 
     <div class="p"> <span class="verse v7" data-usfm="1CH.25.7"><span class="content"> </span></span><span class="verse v8" data-usfm="1CH.25.8"><span class="label">8</span><span class="content">ඔව්හු ලොකු අය මෙන් කුඩා ම අය ද ගෝලයා මෙන් ම ගුරුවරයා ද තමන්ගේ මෙහෙය ගැන පස ඇට දැමුවෝ ය.</span></span> 
     </div> 
     <div class="p"> <span class="verse v8" data-usfm="1CH.25.8"><span class="content"> </span></span><span class="verse v9" data-usfm="1CH.25.9"><span class="label">9</span><span class="content">පළමු වන කොටස වැටුණේ ආසාප්ට අයිති ජෝසෙප්ට ය; දෙ වන එක ගෙදලියා ද ඔහුගේ සහෝදරයන් ද පුත්‍රයන් ද යන දොළොස්දෙනෙකුට ය; </span></span><span class="verse v10" data-usfm="1CH.25.10"><span class="label">10</span><span class="content">තුන් වන එක ශක්කුර් ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය; </span></span><span class="verse v11" data-usfm="1CH.25.11"><span class="label">11</span><span class="content">හතර වන එක ඉශ්රී ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය; </span></span><span class="verse v12" data-usfm="1CH.25.12"><span class="label">12</span><span class="content">පස් වන එක නෙතනියා ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය; </span></span><span class="verse v13" data-usfm="1CH.25.13"><span class="label">13</span><span class="content">හය වන එක බුක්කියා ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය; </span></span><span class="verse v14" data-usfm="1CH.25.14"><span class="label">14</span><span class="content">හත් වන එක ජෙෂරේලා ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය; </span></span><span class="verse v15" data-usfm="1CH.25.15"><span class="label">15</span><span class="content">අට වන එක ජෙෂායා ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය; </span></span><span class="verse v16" data-usfm="1CH.25.16"><span class="label">16</span><span class="content">නව වන එක මත්තනියා ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය; </span></span><span class="verse v17" data-usfm="1CH.25.17"><span class="label">17</span><span class="content">දහ වන එක ෂිමෙයි ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය; </span></span><span class="verse v18" data-usfm="1CH.25.18"><span class="label">18</span><span class="content">එකොළොස් වන එක අශරියෙල් ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය; </span></span><span class="verse v19" data-usfm="1CH.25.19"><span class="label">19</span><span class="content">දොළොස් වන එක හෂබියා ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය; </span></span><span class="verse v20" data-usfm="1CH.25.20"><span class="label">20</span><span class="content">දහතුන් වන එක ෂුබායෙල් ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය; </span></span><span class="verse v21" data-usfm="1CH.25.21"><span class="label">21</span><span class="content">දහහතර වන එක මත්තිතියා ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය; </span></span><span class="verse v22" data-usfm="1CH.25.22"><span class="label">22</span><span class="content">පහළොස් වන එක ජෙරේමොත් ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය; </span></span><span class="verse v23" data-usfm="1CH.25.23"><span class="label">23</span><span class="content">දහසය වන එක හනනියා ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය.</span></span> 
     </div> 
     <div class="p"> <span class="verse v23" data-usfm="1CH.25.23"><span class="content"> </span></span><span class="verse v24" data-usfm="1CH.25.24"><span class="label">24</span><span class="content">දහහත් වන එක ජොෂ්බෙකාෂා ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය; </span></span><span class="verse v25" data-usfm="1CH.25.25"><span class="label">25</span><span class="content">දහඅට වන එක හනානි ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය; </span></span><span class="verse v26" data-usfm="1CH.25.26"><span class="label">26</span><span class="content">දහනව වන එක මල්ලෝති ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය; </span></span><span class="verse v27" data-usfm="1CH.25.27"><span class="label">27</span><span class="content">විසි වන එක එලියාතා ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය; </span></span><span class="verse v28" data-usfm="1CH.25.28"><span class="label">28</span><span class="content">විසිඑක් වන එක හෝතීර් ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය; </span></span><span class="verse v29" data-usfm="1CH.25.29"><span class="label">29</span><span class="content">විසිදෙ වන එක ගිද්දල්තී ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය; </span></span><span class="verse v30" data-usfm="1CH.25.30"><span class="label">30</span><span class="content">විසිතුන් වන එක මහසියොත් ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය; </span></span><span class="verse v31" data-usfm="1CH.25.31"><span class="label">31</span><span class="content">විසිහතර වන එක රොමම්ති-එසෙර් ද ඔහුගේ පුත්‍රයන් ද සහෝදරයන් ද යන දොළොස්දෙනෙකුට ය.</span></span> 
     </div> 
    </div> 
   </div> 
  </div>
 </body>
</html>