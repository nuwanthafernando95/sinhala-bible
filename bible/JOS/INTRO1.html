<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkJOS"> 
    <div class="chapter chINTRO1" data-usfm="JOS.INTRO1"> 
     <div class="imt"> <span class="content">හැඳින්වීම</span> 
     </div> 
     <div class="im"> <span class="content">මෝසෙස්ගේ මරණයෙන් පසු, ඉශ්රායෙල් සෙනඟගේ නායකයා වශයෙන් ජෝෂුවා පත් විය. බොහෝ කලක් පාළුකරයේ වාසය කරමින් සිටි මේ සෙනඟට, සතළිස් අවුරුද්දක් තිස්සේ තමන් බලාපොරොත්තු වෙමින් සිටි පොරොන්දු දේශය අත්පත් කරගන්නට හැකි වූයේ, ජෝෂුවාගේ නායකත්වය යටතේ ය. ඉශ්රායෙල් සෙනඟ නොයෙක් සටන් කරමින් අවසානයේ දී පොරොන්දු දේශය දිනාගත් අයුරු මේ පොතේ විස්තර කර ඇත. මෙහි විස්තර කර ඇති විවිධ සිද්ධීන් අතර, ජොර්දාන් ගඟෙන් එතෙර වීම, ජෙරිකෝ නගරයේ වැටීම, ආයි නගරයට විරුද්ධ සටන සහ දෙවියන් වහන්සේත්, සෙනඟත් අතර ගිවිසුම අලුත් කරනු ලැබීම විශේෂ තැනක් ගනී. “වැඳුම්පිදුම් කරන්නට කැමැති කවරෙකුට ද කියා අද ම තීරණය කරගන්න... අපි, එනම්, මාගේ පවුල ද මම ද සමිඳාණන් වහන්සේට වැඳුම්පිදුම් කරන්නෙමු.” (24:15) යනු, මේ පොතේ ඇති අභියෝගාත්මක සම්භාවනීය පදයකි.</span> 
     </div> 
     <div class="iot"> <span class="content">මෙහි අඩංගු කරුණු:</span> 
     </div> 
     <div class="io1"> <span class="content">පරිච්ඡේද 1-12 කානාන් දේශය ජයගැනීම.</span> 
     </div> 
     <div class="io1"> <span class="content">පරිච්ඡේද 13-21 දේශය බෙදීම.</span> 
     </div> 
     <div class="io2"> <span class="content">(අ) ජොර්දාන් ගඟෙන් නැගෙනහිර පෙදෙස 13</span> 
     </div> 
     <div class="io2"> <span class="content">(ආ) ජොර්දාන් ගඟෙන් බටහිර පෙදෙස 14-19</span> 
     </div> 
     <div class="io2"> <span class="content">(ඉ) අභය භූමි නගර 20</span> 
     </div> 
     <div class="io2"> <span class="content">(ඊ) ලෙවීවරුන්ගේ නගර 21</span> 
     </div> 
     <div class="io1"> <span class="content">පරිච්ඡේද 22 නැගෙනහිර ගෝත්‍ර තමන්ට හිමි පෙදෙසට යෑම.</span> 
     </div> 
     <div class="io1"> <span class="content">පරිච්ඡේද 23 ජෝෂුවාගේ අවසාන දේශනය.</span> 
     </div> 
     <div class="io1"> <span class="content">පරිච්ඡේද 24 ෂෙකෙම් නගරයේ දී ගිවිසුම අලුත් කිරීම.</span> 
     </div> 
    </div> 
   </div> 
  </div>
 </body>
</html>