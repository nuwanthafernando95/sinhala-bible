<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkJOS"> 
    <div class="chapter ch15" data-usfm="JOS.15">  
     <div class="s1"> <span class="heading"><b>ජුදා ගෝත්‍රයට දුන් ප්‍රදේශ</b></span> 
     </div> 
     <div class="p"> <span class="content"> </span><span class="verse v1" data-usfm="JOS.15.1"><span class="label">1</span><span class="content">ජුදා ගෝත්‍රයට ඔවුන්ගේ පවුල් ගණන අනුව ලැබුණු කොටස, දකුණෙහි ඒදොම් සීමාව වන ශීන් පාළුකරයේ දකුණු සීමාන්තය දක්වා ම පිහිටා තිබිණි. </span></span><span class="verse v2" data-usfm="JOS.15.2"><span class="label">2</span><span class="content">ඔවුන්ගේ දකුණු සීමාන්තය මළ මුහුදේ කෙළවර වන, දකුණට හැරී තිබෙන වරාය පටන්, </span></span><span class="verse v3" data-usfm="JOS.15.3"><span class="label">3</span><span class="content">අක්‍රාබිම්හි නැඟුමට දකුණෙන් වැටී ශීන් දක්වා ගොස්, කාදෙෂ්-බර්නේයට දකුණෙන් නැඟී හෙෂ්රොන්ට ගොස්, අද්දාර්ට නැඟී කර්කා දෙසට හැරී ගොස්, </span></span><span class="verse v4" data-usfm="JOS.15.4"><span class="label">4</span><span class="content">අශ්මොන්ට පැමිණ, මිසරයේ ඔය දක්වාත් තිබිණි. ඒ සීමාව මුහුද ළඟ කෙළවර විය. මෙය ජුදා ගෝත්‍රයේ දකුණු සීමාව විය.</span></span> 
     </div> 
     <div class="p"> <span class="verse v4" data-usfm="JOS.15.4"><span class="content"> </span></span><span class="verse v5" data-usfm="JOS.15.5"><span class="label">5</span><span class="content">නැගෙනහිර සීමාව ජොර්දාන් ගඟේ මෝය දක්වා වන මළ මුහුද ය. උතුරු පැත්තේ සීමාව ජොර්දාන් ගඟේ කෙළවරෙහි වන මුහුදේ වරාය සිට ය. </span></span><span class="verse v6" data-usfm="JOS.15.6"><span class="label">6</span><span class="content">මේ සීමාව බෙත්-හොග්ලාට නැඟී, බෙත්-අරබාට උතුරෙන් ගොස් රූබන්ගේ පුත් බොහන්ගේ ගල ළඟට නැඟී, </span></span><span class="verse v7" data-usfm="JOS.15.7"><span class="label">7</span><span class="content">ආකොර් මිටියාවතෙන් දෙබීර්ට නැඟී, ඔයට දකුණෙන් තිබෙන අදුම්මිම්හි නැඟුම ඉදිරිපිට තිබෙන ගිල්ගාල් දෙසට උතුරට හැරී ගොස්, එතැනින් ඒන්-ෂෙමෙෂ්හි ජල ළඟට ගොස්, ඒන්-රොගෙල් ළඟ කෙළවර වුණේ ය. </span></span><span class="verse v8" data-usfm="JOS.15.8"><span class="label">8</span><span class="content">එතැනින් සීමාව ජෙබුසිවරුන් වාසය කළ ජෙරුසලමට දකුණු පැත්තෙන් හින්නොම්ගේ පුත්‍රයන්ගේ මිටියාවත මැදින් නැඟී ගොස්, හින්නොම්ගේ මිටියාවත ඉදිරිපිට බස්නාහිරෙන් ද රෙපායිම්වරුන්ගේ මිටියාවතට උතුරෙන් තිබෙන කන්ද මුදුන දක්වා වැටී තිබිණි. </span></span><span class="verse v9" data-usfm="JOS.15.9"><span class="label">9</span><span class="content">සීමාව කන්ද මුදුනේ සිට නෙප්තොවාහි දිය උල්පතට එතැනින් එප්‍රොන් කන්දේ නගර දක්වා වැටී ගියේ ය. එතැනින් කිරියත්-ජෙයාරීම් වන බාලාට ගොස්, </span></span><span class="verse v10" data-usfm="JOS.15.10"><span class="label">10</span><span class="content">බාලා සිට බස්නාහිරට හැරී සේයිර් කන්දට ද එතැනින් කෙසාලොන් වන ජෙයාරීම් කන්දට උතුරු පැත්තෙන් ද ගොස් බෙත්-ෂෙමෙෂ්ට බැස තිම්නා දක්වා විය. </span></span><span class="verse v11" data-usfm="JOS.15.11"><span class="label">11</span><span class="content">එතැනින් සීමාව එක්‍රොන්ට උතුරු පැත්තෙන් ගොස් ෂික්-කෙරොන්ට වැටී එතැනින් බාලා කන්දට ගොස් ජබ්නෙයෙල්ට වැටී, මධ්‍යධරණි මුහුද ළඟ කෙළවර වුණේ ය. </span></span><span class="verse v12" data-usfm="JOS.15.12"><span class="label">12</span><span class="content">බස්නාහිර සීමාව මධ්‍යධරණි මුහුදත් එහි වෙරළත් ය. ජුදා ගෝත්‍රයේ පවුල්වලට දී තිබුණ ප්‍රදේශය වටේට වූ සීමාව මෙය විය.</span></span> 
     </div> 
     <div class="s1"> <span class="heading"><b>කාලෙබ් හෙබ්‍රොන් අල්ලාගැනීම</b></span> 
     </div> 
     <div class="r"> <span class="heading"><b>(</b></span><span class="heading"><b>වීරා 1:11-15</b></span><span class="heading"><b>)</b></span> 
     </div> 
     <div class="p"> <span class="verse v12" data-usfm="JOS.15.12"><span class="content"> </span></span><span class="verse v13" data-usfm="JOS.15.13"><span class="label">13</span><span class="content"> </span><span class="content">සමිඳාණන් වහන්සේ තමාට අණ කළ පරිදි ජෝෂුවා ජෙපුන්නේගේ පුත් කාලෙබ්ට ජුදා ජනයා අතර කොටසක් දුන්නේ ය. එය හෙබ්‍රොන් නම් වූ කිරියත්-අර්බා ය. අර්බා අනාක්වරුන්ගේ පියා ය. </span></span><span class="verse v14" data-usfm="JOS.15.14"><span class="label">14</span><span class="content">කාලෙබ්, අනාක්ගෙන් පැවත ආ ෂේෂයි ද අහීමාන් ද තල්මයි ද යන අනාක්ගේ පුත්‍රයන් තුන්දෙනා එතැනින් පන්නා දැමුවේ ය. </span></span><span class="verse v15" data-usfm="JOS.15.15"><span class="label">15</span><span class="content">එතැනින් ඔහු දෙබීර් වැසියන්ට විරුද්ධ ව ගියේ ය. කලින් දෙබීර්ට කිරියත්-සේපෙර් යන නම තිබුණේ ය. </span></span><span class="verse v16" data-usfm="JOS.15.16"><span class="label">16</span><span class="content">කාලෙබ් කතා කොට, “කිරියත්-සේපෙර්ට පහර දී එය අල්ලාගන්න තැනැත්තාට මාගේ දුව වන අක්සා භාර්යාව වශයෙන් පාවා දෙන්නෙමි”යි කීවේ ය. </span></span><span class="verse v17" data-usfm="JOS.15.17"><span class="label">17</span><span class="content">කාලෙබ්ගේ සහෝදරයා වන කෙනස්ගේ පුත් ඔත්නියෙල් එය අල්ලාගත්තේ ය. කාලෙබ් තමාගේ දුව වන අක්සා ඔහුට භාර්යාව වශයෙන් පාවා දුන්නේ ය. </span></span><span class="verse v18" data-usfm="JOS.15.18"><span class="label">18</span><span class="content">ඈ ඔත්නියෙල් වෙත පැමිණි කල ඇගේ පියාගෙන් කෙතක් ඉල්ලන ලෙස ඔහු ඈට පෙරැත්ත කෙළේ ය. ඈ කාලෙබ් වෙත ගොස් කොටළුවා පිටින් බැස්ස විට, “ඔබට ඕනෑ කුමක් දැ”යි කාලෙබ් ඇසී ය. </span></span><span class="verse v19" data-usfm="JOS.15.19"><span class="label">19</span><span class="content">ඈ පිළිතුරු දෙමින්, “මට වරයක් දුන මැනවි; ඔබ වියළි රටක් වන නෙගෙබ් රට මට දී තිබෙන බැවින් දිය උල්පත් ද මට දුන මැනව”යි කීවා ය. එවිට ඔහු ඉහළ උල්පත් ද පහළ උල්පත් ද ඈට දුන්නේ ය.</span></span> 
     </div> 
     <div class="s1"> <span class="heading"><b>ජුදා රටේ නගර</b></span> 
     </div> 
     <div class="p"> <span class="verse v19" data-usfm="JOS.15.19"><span class="content"> </span></span><span class="verse v20" data-usfm="JOS.15.20"><span class="label">20</span><span class="content">ජුදා ජනයාගේ ගෝත්‍රයට ඔවුන්ගේ පවුල් ගණන අනුව ලැබුණ උරුමය මේ ය. </span></span><span class="verse v21" data-usfm="JOS.15.21"><span class="label">21</span><span class="content">දකුණු දිශාවෙහි ඒදොම්හි සීමාව දක්වා ජුදා ජනයාගේ ගෝත්‍රයට තිබුණු ඉතා දුර වූ නගර නම්: කබ්ශෙයෙල් ද ඒදෙර් ද ජාගුර් ද </span></span><span class="verse v22" data-usfm="JOS.15.22"><span class="label">22</span><span class="content">කීනා ද දිමෝනා ද අදාදා ද </span></span><span class="verse v23" data-usfm="JOS.15.23"><span class="label">23</span><span class="content">කෙදෙෂ් ද හාශෝර් ද ඉත්නාන් ද </span></span><span class="verse v24" data-usfm="JOS.15.24"><span class="label">24</span><span class="content">ශීප් ද තෙලෙම් ද බෙයාලොත් ද </span></span><span class="verse v25" data-usfm="JOS.15.25"><span class="label">25</span><span class="content">හාශෝර්-හදත්තා ද කෙරියොත්-හෙෂ්රොන් වන හාශෝර් ද </span></span><span class="verse v26" data-usfm="JOS.15.26"><span class="label">26</span><span class="content">ආමාම් ද ෂෙමා ද මෝලාදා ද </span></span><span class="verse v27" data-usfm="JOS.15.27"><span class="label">27</span><span class="content">හශර්ගද්දා ද හෙෂ්මොන් ද බෙත්-පෙලෙත් ද </span></span><span class="verse v28" data-usfm="JOS.15.28"><span class="label">28</span><span class="content">හෂර්-ෂුවාල් ද බෙයර්-ෂෙබා ද බිස්යෝතියා ද </span></span><span class="verse v29" data-usfm="JOS.15.29"><span class="label">29</span><span class="content">බාලා ද ඉයිම් ද එශෙම් ද </span></span><span class="verse v30" data-usfm="JOS.15.30"><span class="label">30</span><span class="content">එල්තෝලද් ද කෙසීල් ද හොර්මා ද </span></span><span class="verse v31" data-usfm="JOS.15.31"><span class="label">31</span><span class="content">ශික්ලග් ද මද්මන්නා ද සන්සන්නා ද </span></span><span class="verse v32" data-usfm="JOS.15.32"><span class="label">32</span><span class="content">ලෙබායොත් ද ෂිල්හිම් ද ආයින් ද රිම්මොන් ද යන මේවා ය. ගම් සහිත ව සියලු නගර විසිනවයක් ය.</span></span> 
     </div> 
     <div class="p"> <span class="verse v32" data-usfm="JOS.15.32"><span class="content"> </span></span><span class="verse v33" data-usfm="JOS.15.33"><span class="label">33</span><span class="content">තැනිතලා රටෙහි තිබුණු ඒවා නම්: එෂ්තායොල් ද ශොරා ද අෂ්නා ද </span></span><span class="verse v34" data-usfm="JOS.15.34"><span class="label">34</span><span class="content">ශානොවා ද ඒන්-ගන්නීම් ද තප්පුවා ද ඒනාම් ද </span></span><span class="verse v35" data-usfm="JOS.15.35"><span class="label">35</span><span class="content">ජර්මූත් ද අදුල්ලාම් ද සෝකෝ ද අශේකා ද </span></span><span class="verse v36" data-usfm="JOS.15.36"><span class="label">36</span><span class="content">ෂයරයිම් ද අදීතයිම් ද ගෙදේරා ද ගෙදේරෝතයිම් ද යන නගර දහසතර සහ ඒවායේ ගම් ද යන මේවා ය.</span></span> 
     </div> 
     <div class="p"> <span class="verse v36" data-usfm="JOS.15.36"><span class="content"> </span></span><span class="verse v37" data-usfm="JOS.15.37"><span class="label">37</span><span class="content">ශෙනාන් ද හදාෂා ද මිග්දල්-ගාද් ද </span></span><span class="verse v38" data-usfm="JOS.15.38"><span class="label">38</span><span class="content">දිල්යාන් ද මිශ්පේ ද ජොක්තෙයෙල් ද </span></span><span class="verse v39" data-usfm="JOS.15.39"><span class="label">39</span><span class="content">ලාකීෂ් ද බොශ්කාත් ද එග්ලොන් ද </span></span><span class="verse v40" data-usfm="JOS.15.40"><span class="label">40</span><span class="content">කබ්බොන් ද ලාමාම් ද කිත්ලීෂ් ද </span></span><span class="verse v41" data-usfm="JOS.15.41"><span class="label">41</span><span class="content">ගෙදේරොත් ද බෙත්-දාගොන් ද නාමා ද මක්කේදා ද යන නගර දහසය සහ ඒවායේ ගම් ද යන මේවා ය.</span></span> 
     </div> 
     <div class="p"> <span class="verse v41" data-usfm="JOS.15.41"><span class="content"> </span></span><span class="verse v42" data-usfm="JOS.15.42"><span class="label">42</span><span class="content">ලිබ්නා ද ඒතෙර් ද ආෂාන් ද </span></span><span class="verse v43" data-usfm="JOS.15.43"><span class="label">43</span><span class="content">ඉප්තා ද අෂ්නා ද නේශීබ් ද </span></span><span class="verse v44" data-usfm="JOS.15.44"><span class="label">44</span><span class="content">කෙයිලා ද අක්ශීබ් ද මරේෂා ද යන නගර නවය සහ ඒවායේ ගම් ද යන මේවා ය.</span></span> 
     </div> 
     <div class="p"> <span class="verse v44" data-usfm="JOS.15.44"><span class="content"> </span></span><span class="verse v45" data-usfm="JOS.15.45"><span class="label">45</span><span class="content">එක්‍රොන් ද ඊට අයිති නගර සහ ගම් ද යන මේවා ය. </span></span><span class="verse v46" data-usfm="JOS.15.46"><span class="label">46</span><span class="content">එක්‍රොන් පටන් බස්නාහිරට මධ්‍යධරණි මුහුද දක්වා අෂ්දොද් ළඟ තිබෙන සියලු නගර සහ ඒවායේ ගම් ය.</span></span> 
     </div> 
     <div class="p"> <span class="verse v46" data-usfm="JOS.15.46"><span class="content"> </span></span><span class="verse v47" data-usfm="JOS.15.47"><span class="label">47</span><span class="content">අෂ්දොද් ද ඊට අයිති නගර සහ ගම් ද යන මේවා ය. මිසරයේ ඔය සහ මධ්‍යධරණි මුහුදත් එහි අසබඩත් දක්වා ගාසා ද ඊට අයිති නගර සහ ගම් ද යන මේවා ය.</span></span> 
     </div> 
     <div class="p"> <span class="verse v47" data-usfm="JOS.15.47"><span class="content"> </span></span><span class="verse v48" data-usfm="JOS.15.48"><span class="label">48</span><span class="content">කඳු රටේ තිබුණු ඒවා නම්: ෂාමිර් ද ජත්තීර් ද සෝකෝ ද </span></span><span class="verse v49" data-usfm="JOS.15.49"><span class="label">49</span><span class="content">දන්නා ද දෙබීර් වන කිරියත්-සන්නා ද </span></span><span class="verse v50" data-usfm="JOS.15.50"><span class="label">50</span><span class="content">අනාබ් ද එෂ්තෙමෝ ද ආනිම් ද </span></span><span class="verse v51" data-usfm="JOS.15.51"><span class="label">51</span><span class="content">ගෝෂෙන් ද හෝලොන් ද ගිලෝ ද යන නගර එකොළහ සහ ඒවායේ ගම් ද යන මේවා ය.</span></span> 
     </div> 
     <div class="p"> <span class="verse v51" data-usfm="JOS.15.51"><span class="content"> </span></span><span class="verse v52" data-usfm="JOS.15.52"><span class="label">52</span><span class="content">අරාබ් ද දූමා ද එෂාන් ද </span></span><span class="verse v53" data-usfm="JOS.15.53"><span class="label">53</span><span class="content">ජානීම් ද බෙත්-තප්පුවා ද අපේකා ද </span></span><span class="verse v54" data-usfm="JOS.15.54"><span class="label">54</span><span class="content">හුම්තා ද හෙබ්‍රොන් නම් වූ කිරියත්-අර්බා ද ශීයෝර් ද යන නගර නවය ද ඒවායේ ගම් ද යන මේවා ය.</span></span> 
     </div> 
     <div class="p"> <span class="verse v54" data-usfm="JOS.15.54"><span class="content"> </span></span><span class="verse v55" data-usfm="JOS.15.55"><span class="label">55</span><span class="content">මායොන් ද කර්මෙල් ද ශිප් ද ජුතා ද </span></span><span class="verse v56" data-usfm="JOS.15.56"><span class="label">56</span><span class="content">ජෙශ්‍රෙරයෙල් ද ජොක්දෙයාම් ද ශානොවා ද </span></span><span class="verse v57" data-usfm="JOS.15.57"><span class="label">57</span><span class="content">කායින් ද ගිබෙයා ද තිම්නා ද යන නගර දසය සහ ඒවායේ ගම් ද යන මේවා ය.</span></span> 
     </div> 
     <div class="p"> <span class="verse v57" data-usfm="JOS.15.57"><span class="content"> </span></span><span class="verse v58" data-usfm="JOS.15.58"><span class="label">58</span><span class="content">හල්හුල් ද බෙත්-ශුර් ද ගෙදෝර් ද </span></span><span class="verse v59" data-usfm="JOS.15.59"><span class="label">59</span><span class="content">මාරාත් ද බෙත්-අනොත් ද එල්තෙකොන් ද යන නගර හය සහ ඒවායේ ගම් ද යන මේවා ය.</span></span> 
     </div> 
     <div class="p"> <span class="verse v59" data-usfm="JOS.15.59"><span class="content"> </span></span><span class="verse v60" data-usfm="JOS.15.60"><span class="label">60</span><span class="content">කිරියත්-ජෙයාරීම් වන කිරියත්-බාල් ද රබ්බා ද යන නගර දෙක සහ ඒවායේ ගම් ය.</span></span> 
     </div> 
     <div class="p"> <span class="verse v60" data-usfm="JOS.15.60"><span class="content"> </span></span><span class="verse v61" data-usfm="JOS.15.61"><span class="label">61</span><span class="content">පාළුකරයේ තිබුණ ඒවා නම්: බෙත්-අරබා ද මිද්දීන් ද සෙකාකා ද </span></span><span class="verse v62" data-usfm="JOS.15.62"><span class="label">62</span><span class="content">නිබ්ෂාන් ද ලුණු නුවර ද ඒන්-ගෙදී ද යන නගර හය සහ ඒවායේ ගම් ය.</span></span> 
     </div> 
     <div class="p"> <span class="verse v62" data-usfm="JOS.15.62"><span class="content"> </span></span><span class="verse v63" data-usfm="JOS.15.63"><span class="label">63</span><span class="content"> </span><span class="content">එහෙත්, ජෙරුසලමේ වාසය කළ ජෙබුසිවරුන් පන්නාදමන්නට ජුදා ජනයාට නොහැකි විය. අද දවස දක්වා ජෙබුසිවරු ජුදා ජනයා සමඟ ජෙරුසලමෙහි වාසය කරති.</span></span> 
     </div> 
    </div> 
   </div> 
  </div>
 </body>
</html>