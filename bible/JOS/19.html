<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkJOS"> 
    <div class="chapter ch19" data-usfm="JOS.19">  
     <div class="s1"> <span class="heading"><b>සිමියොන් ගෝත්‍රයට දුන් ප්‍රදේශ</b></span> 
     </div> 
     <div class="p"> <span class="content"> </span><span class="verse v1" data-usfm="JOS.19.1"><span class="label">1</span><span class="content">දෙ වන කොටස සිමියොන්ට, එනම්, සිමියොන්ගේ පරපුරේ ඔවුන්ගේ පවුල් ගණන අනුව වැටුණේ ය. ඔවුන්ගේ උරුමය ජුදා පරපුරේ උරුමය ඇතුළත තිබුණේ ය. </span></span><span class="verse v2" data-usfm="JOS.19.2"><span class="label">2</span><span class="content">ඔවුන්ගේ උරුමය නම්: බෙයර්-ෂෙබා හෙවත් ෂෙබා ද මෝලාදා ද </span></span><span class="verse v3" data-usfm="JOS.19.3"><span class="label">3</span><span class="content">හශර්-ෂුවාල් ද බාලා ද එශෙම් ද </span></span><span class="verse v4" data-usfm="JOS.19.4"><span class="label">4</span><span class="content">එල්තෝලද් ද බෙතුල් ද හොර්මා ද </span></span><span class="verse v5" data-usfm="JOS.19.5"><span class="label">5</span><span class="content">ශික්ලග් ද බෙත්-මර්කාබොත් ද හශර්-සුසා ද </span></span><span class="verse v6" data-usfm="JOS.19.6"><span class="label">6</span><span class="content">බෙත්-ලෙබායොත් ද ෂාරුහෙන් ද යන නගර දහතුන සහ ඒවා යාබද ගම් ය.</span></span> 
     </div> 
     <div class="p"> <span class="verse v6" data-usfm="JOS.19.6"><span class="content"> </span></span><span class="verse v7" data-usfm="JOS.19.7"><span class="label">7</span><span class="content">අයින් ද රිම්මොන් ද ඒතෙර් ද ආෂාන් ද යන මේ නගර සතර සහ ඒවායේ ගම් ය. </span></span><span class="verse v8" data-usfm="JOS.19.8"><span class="label">8</span><span class="content">දකුණේ පිහිටි රාමා වන බාලත්-බෙයෙර් දක්වා ඒ නගර වටකර තිබෙන ගම් සියල්ලත් ය. සිමියොන් පරපුරේ පවුල් ගණන අනුව ඔවුන්ගේ ගෝත්‍රයේ උරුමය මේ ය. </span></span><span class="verse v9" data-usfm="JOS.19.9"><span class="label">9</span><span class="content">සිමියොන් පරපුරේ උරුමය ජුදාගේ පරපුරේ කොට්ඨාශයෙන් ගන්නට යෙදුණේ ය. මන්ද, ජුදා පරපුරේ කොටස ඔවුන්ට පමණට වඩා විශාල ව තිබුණේ ය. එබැවින් ඔවුන්ගේ උරුමය ඇතුළත සිමියොන් පරපුරට උරුමයක් තිබුණේ ය.</span></span> 
     </div> 
     <div class="s1"> <span class="heading"><b>සාබුලොන් ගෝත්‍රයට දුන් ප්‍රදේශ</b></span> 
     </div> 
     <div class="p"> <span class="verse v9" data-usfm="JOS.19.9"><span class="content"> </span></span><span class="verse v10" data-usfm="JOS.19.10"><span class="label">10</span><span class="content">තුන් වන කොටස සාබුලොන් පරපුරේ ඔවුන්ගේ පවුල් ගණන අනුව වැටුණේ ය. ඔවුන්ගේ උරුමයේ සීමාව සාරීද් දක්වා විය. </span></span><span class="verse v11" data-usfm="JOS.19.11"><span class="label">11</span><span class="content">ඔවුන්ගේ සීමාව බස්නාහිර දෙස මරාලාට නැඟී, දබ්බෙෂෙත්ට ද ජොක්නෙයාම් ඉදිරියෙහි තිබෙන ඔය ළඟට ද පැමිණියේ ය. </span></span><span class="verse v12" data-usfm="JOS.19.12"><span class="label">12</span><span class="content">සාරීද්හි සිට සීමාව නැගෙනහිරට හැරී කිස්ලොත්-තාබොර් දක්වා ගොස්, එතැනින් දාබෙරත්ට ද ජාපීයාට ද නැඟී ගියේ ය; </span></span><span class="verse v13" data-usfm="JOS.19.13"><span class="label">13</span><span class="content">එතැනින් නැගෙනහිර දෙස ගත්-හේපෙර්ට ද එත්-කාශීන්ට ද පැමිණ, නෙයා දෙසට පිහිටා තිබෙන රිම්මොන් දක්වා විය. </span></span><span class="verse v14" data-usfm="JOS.19.14"><span class="label">14</span><span class="content">සීමාව ඊට වටකරින් උතුරට හැරී හන්නාතොන්ට ගොස්, ඉප්තා-යෙල් මිටියාවත ළඟ කෙළවර වුණේ ය. </span></span><span class="verse v15" data-usfm="JOS.19.15"><span class="label">15</span><span class="content">කට්ටාත් ද නහලාල් ද ෂිම්රොන් ද ඉදලා ද බෙත්ලෙහෙම් ද යනාදී නගර දොළොසක් ද ඒවා යාබද ගම් ද තිබුණේ ය. </span></span><span class="verse v16" data-usfm="JOS.19.16"><span class="label">16</span><span class="content">සාබුලොන්ගේ පරපුරේ පවුල් ගණන අනුව ඔවුන්ගේ උරුමය මෙකී නගර සහ ඒවායේ ගම් ය.</span></span> 
     </div> 
     <div class="s1"> <span class="heading"><b>ඉස්සාකර් ගෝත්‍රයට දුන් ප්‍රදේශ</b></span> 
     </div> 
     <div class="p"> <span class="verse v16" data-usfm="JOS.19.16"><span class="content"> </span></span><span class="verse v17" data-usfm="JOS.19.17"><span class="label">17</span><span class="content">සතර වන කොටස ඉස්සාකර්ට එනම්, ඉස්සාකර් පරපුරේ ඔවුන්ගේ පවුල් ගණන අනුව වැටුණේ ය. </span></span><span class="verse v18" data-usfm="JOS.19.18"><span class="label">18</span><span class="content">ඔවුන්ගේ පළාතට ජෙශ්‍රෙයෙල් ද කෙසුල්ලොත් ද ෂුනෙම් ද </span></span><span class="verse v19" data-usfm="JOS.19.19"><span class="label">19</span><span class="content">හපාරයිම් ද ෂියොන් ද අනාහරාත් ද </span></span><span class="verse v20" data-usfm="JOS.19.20"><span class="label">20</span><span class="content">රබ්බිත් ද කිෂියොන් ද එබෙශ් ද </span></span><span class="verse v21" data-usfm="JOS.19.21"><span class="label">21</span><span class="content">රෙමෙත් ද ඒන්-ගන්නීම් ද ඒන්-හද්දා ද බෙත්-පශේශ් ද දක්වා විය. </span></span><span class="verse v22" data-usfm="JOS.19.22"><span class="label">22</span><span class="content">සීමාව තාබොර් ද ෂහශුමා ද බෙත්-ෂෙමෙෂ් ද දක්වා විය. ඔවුන්ගේ සීමාව ජොර්දාන ළඟ කෙළවර වුණේ ය. නගර දහසයක් ද ඒවා යාබද ගම් ද තිබුණේ ය. </span></span><span class="verse v23" data-usfm="JOS.19.23"><span class="label">23</span><span class="content">ඉස්සාකර් පරපුරේ පවුල් ගණන අනුව ඔවුන්ගේ ගෝත්‍රයේ උරුමය මෙකී නගර සහ ඒවායේ ගම් ය.</span></span> 
     </div> 
     <div class="s1"> <span class="heading"><b>ආෂෙර් ගෝත්‍රයට දුන් ප්‍රදේශ</b></span> 
     </div> 
     <div class="p"> <span class="verse v23" data-usfm="JOS.19.23"><span class="content"> </span></span><span class="verse v24" data-usfm="JOS.19.24"><span class="label">24</span><span class="content">පස් වන කොටස ආෂෙර් පරපුරේ ඔවුන්ගේ පවුල් ගණන අනුව වැටුණේ ය. </span></span><span class="verse v25" data-usfm="JOS.19.25"><span class="label">25</span><span class="content">ඔවුන්ගේ සීමාව හෙල්කත් ද හලී ද බෙටෙන් ද අක්ෂාප් ද </span></span><span class="verse v26" data-usfm="JOS.19.26"><span class="label">26</span><span class="content">අල්ලම්මෙලෙක් ද අමාද් ද මිෂාල් ද යන මේවා ය. බස්නාහිරට සීමාව කර්මෙල්ටත් ෂිහොර්-ලිබ්නාත්ටත් පැමිණියේ ය. </span></span><span class="verse v27" data-usfm="JOS.19.27"><span class="label">27</span><span class="content">එතැනින් නැගෙනහිරට හැරී බෙත්-දාගොන්ට ගොස්, සාබුලොන්ටත් බෙත්-ඒමෙක්ට සහ නෙයියෙල්ට උතුරෙන් තිබෙන ඉප්තා-යෙල් මිටියාවතටත් පැමිණ, වමතට තිබෙන කාබුල් ද </span></span><span class="verse v28" data-usfm="JOS.19.28"><span class="label">28</span><span class="content">ඒබ්‍රොන් ද රෙහොබ් ද හම්මොන් ද කානා ද මහ සීදොන් ද දක්වා විය. </span></span><span class="verse v29" data-usfm="JOS.19.29"><span class="label">29</span><span class="content">එතැනින් සීමාව රාමාට හැරී, පවුරු ඇති නගර වූ තීර්ට පැමිණ, හෝස් දෙසට හැරී අක්ශිබ් පළාතේ පටන් ගොස් මධ්‍යධරණි මුහුද ළඟ කෙළවර වුණේ ය. </span></span><span class="verse v30" data-usfm="JOS.19.30"><span class="label">30</span><span class="content">උම්මා ද අපෙක් ද රෙහොබ් ද අඩංගු ය: නගර විසිදෙකක් සහ ඒවා යාබද ගම් ද තිබුණේ ය. </span></span><span class="verse v31" data-usfm="JOS.19.31"><span class="label">31</span><span class="content">ආෂෙර් පරපුරේ පවුල් ගණන අනුව ඔවුන්ගේ ගෝත්‍රයේ උරුමය මෙකී නගර සහ ඒවායේ ගම් ය.</span></span> 
     </div> 
     <div class="s1"> <span class="heading"><b>නප්තලී ගෝත්‍රයට දුන් ප්‍රදේශ</b></span> 
     </div> 
     <div class="p"> <span class="verse v31" data-usfm="JOS.19.31"><span class="content"> </span></span><span class="verse v32" data-usfm="JOS.19.32"><span class="label">32</span><span class="content">සය වන කොටස නප්තලී පරපුරට එසේ ය, නප්තලීගේ පරපුරට, ඔවුන්ගේ පවුල් ගණන අනුව වැටුණේ ය. </span></span><span class="verse v33" data-usfm="JOS.19.33"><span class="label">33</span><span class="content">ඔවුන්ගේ සීමාව හෙලෙප්හි සිට ශානන්නිම්හි තිබුණ ආලෝන වෘක්ෂය පටන් අදාමි-නෙගෙබ් ද ජබ්නෙයෙල් ද ලක්කුම් ද දක්වා ගොස්, ජොර්දාන ළඟ කෙළවර වුණේ ය. </span></span><span class="verse v34" data-usfm="JOS.19.34"><span class="label">34</span><span class="content">එතැනින් සීමාව බස්නාහිරට හැරී අස්නොත්-තාබෝර් දෙසට ගොස්, එතැනින් හුකොක්ට පැමිණ, දකුණෙන් සාබුලොන් ද බස්නාහිරෙන් ආෂෙර් ද නැගෙනහිරෙන් ජොර්දානේ ජුදා ද දක්වා විය. </span></span><span class="verse v35" data-usfm="JOS.19.35"><span class="label">35</span><span class="content">පවුරු සහිත නගර නම්: ශිද්දීම් ද ශේර් ද හම්මත් ද රක්කත් ද කින්නෙරොත් ද </span></span><span class="verse v36" data-usfm="JOS.19.36"><span class="label">36</span><span class="content">අදාමා ද රාමා ද හාශොර් ද </span></span><span class="verse v37" data-usfm="JOS.19.37"><span class="label">37</span><span class="content">කෙදෙෂ් ද එද්‍රෙයි ද ඒන්-හාශොර් ද </span></span><span class="verse v38" data-usfm="JOS.19.38"><span class="label">38</span><span class="content">ඉරොන් ද මිග්දල්-යෙල් ද හොරෙම් ද බෙත්-අනාත් ද බෙත්-ෂෙමෙෂ් ද යන මේවා ය. නගර දහ නවයක් සහ ඒවායේ ගම් ද තිබුණේ ය. </span></span><span class="verse v39" data-usfm="JOS.19.39"><span class="label">39</span><span class="content">නප්තලීගේ පවුල් ගණන අනුව ඔවුන්ගේ ගෝත්‍රයේ උරුමය මෙකී නගර සහ ඒවායේ ගම් ය.</span></span> 
     </div> 
     <div class="s1"> <span class="heading"><b>දාන් ගෝත්‍රයට දුන් ප්‍රදේශ</b></span> 
     </div> 
     <div class="p"> <span class="verse v39" data-usfm="JOS.19.39"><span class="content"> </span></span><span class="verse v40" data-usfm="JOS.19.40"><span class="label">40</span><span class="content">සත් වන කොටස දාන් පරපුරේ ඔවුන්ගේ පවුල් ගණන අනුව වැටුණේ ය. </span></span><span class="verse v41" data-usfm="JOS.19.41"><span class="label">41</span><span class="content">ඔවුන්ගේ උරුමයේ පළාත නම්, ශොරා ද එෂ්තායොල් ද ඊර්-ෂෙමෙෂ් ද </span></span><span class="verse v42" data-usfm="JOS.19.42"><span class="label">42</span><span class="content">ෂාලබ්බින් ද ආයාලොන් ද ඉත්ලා ද </span></span><span class="verse v43" data-usfm="JOS.19.43"><span class="label">43</span><span class="content">ඒලොන් ද තිම්නා ද එක්‍රොන් ද </span></span><span class="verse v44" data-usfm="JOS.19.44"><span class="label">44</span><span class="content">එල්තෙකේ ද ගිබ්බෙතොන් ද බාලාත් ද ජෙහුද් ද </span></span><span class="verse v45" data-usfm="JOS.19.45"><span class="label">45</span><span class="content">බෙනේ-බෙරක් ද ගත්-රිම්මොන් ද </span></span><span class="verse v46" data-usfm="JOS.19.46"><span class="label">46</span><span class="content">මේ-ජර්කොන් ද ජොප්පාව ඉදිරිපිට තිබෙන පළාත ඇතුළු ව රක්කොන් ද යන මේවා ය. </span></span><span class="verse v47" data-usfm="JOS.19.47"><span class="label">47</span><span class="content">දාන් පරපුරේ පළාත ඔවුන්ට අහිමි වූ නිසා, ඔව්හු ගොස් ලෙෂෙම්ට විරුද්ධ ව යුද්ධ කොට ඒවා අල්ලාගෙන, ඊට කඩුවෙන් පහර දී එය හිමි කරගෙන, එහි වාසය කොට, ඔවුන්ගේ පිය වූ දාන්ගේ නම ප්‍රකාර ලෙෂෙම්ට දාන් යන නම තැබුවෝ ය. </span></span><span class="verse v48" data-usfm="JOS.19.48"><span class="label">48</span><span class="content">දාන් පරපුරේ පවුල් ගණන අනුව ඔවුන්ගේ ගෝත්‍රයේ උරුමය මෙකී නගර සහ ඒවායේ ගම් ය.</span></span> 
     </div> 
     <div class="p"> <span class="verse v48" data-usfm="JOS.19.48"><span class="content"> </span></span><span class="verse v49" data-usfm="JOS.19.49"><span class="label">49</span><span class="content">මෙසේ උරුම පිණිස සීමා වශයෙන් දේශය බෙදා දී නිම කොට ඉශ්රායෙල් ජනයා නූන්ගේ පුත් ජෝෂුවාට තමන් අතරෙහි උරුමයක් දුන්නෝ ය. </span></span><span class="verse v50" data-usfm="JOS.19.50"><span class="label">50</span><span class="content">ඔහු ඉල්ලූ නුවර වන එප්‍රායිම් කඳු රටෙහි තිබෙන තිම්නාත්-සෙරා ඔව්හු සමිඳාණන් වහන්සේගේ ආඥාව ප්‍රකාර ඔහුට දුන්නෝ ය. ඔහු ඒ නුවර ගොඩනඟා එහි වාසය කෙළේ ය.</span></span> 
     </div> 
     <div class="p"> <span class="verse v50" data-usfm="JOS.19.50"><span class="content"> </span></span><span class="verse v51" data-usfm="JOS.19.51"><span class="label">51</span><span class="content">පූජක එලෙයාසර් ද නූන්ගේ පුත් ජෝෂුවා ද ඉශ්රායෙල් ජනයාගේ ගෝත්‍රවල පිය පෙළපත් ප්‍රජා මූලිකයන් ද ෂිලෝහි දී සම්මුඛ මණ්ඩපයේ දොරකඩ සමිඳාණන් වහන්සේ ඉදිරියෙහි බෙදා දුන් උරුම මේවා ය. මෙසේ ඔව්හු දේශය බෙදා නිම කළෝ ය.</span></span> 
     </div> 
    </div> 
   </div> 
  </div>
 </body>
</html>