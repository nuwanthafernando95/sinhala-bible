<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkJOS"> 
    <div class="chapter ch12" data-usfm="JOS.12">  
     <div class="s1"> <span class="heading"><b>මෝසෙස් පරාජය කළ රජවරුන්</b></span> 
     </div> 
     <div class="p"> <span class="content"> </span><span class="verse v1" data-usfm="JOS.12.1"><span class="label">1</span><span class="content"> </span><span class="content">නැගෙනහිරට ජොර්දානෙන් එගොඩ අර්ණොන් ඔය පටන් හෙර්මොන් කන්ද දක්වා ද මුළු නැගෙනහිර අරබා සමභූමියට ද ඉශ්රායෙල් සෙනඟ පහර දී හිමි කරගත්තෝ ය. ඒ දේශයේ රජවරු මොවුහු ය. </span></span><span class="verse v2" data-usfm="JOS.12.2"><span class="label">2</span><span class="content">හෙෂ්බොන්හි විසූ අමෝරිවරුන්ගේ රජ වූ සීහොන් ය. ඔහු අර්ණොන් ඔය අද්දර තිබෙන අරෝයෙර් පටන් ද මිටියාවත මැද තිබෙන නුවර පටන් ද අම්මොන් වැසියන්ගේ සීමාව වන ජබ්බොක් ඔය දක්වා ගිලියද් අර්ධයක් කෙරෙහි ද </span></span><span class="verse v3" data-usfm="JOS.12.3"><span class="label">3</span><span class="content">නැගෙනහිරට කින්නෙරෙත් මුහුද දක්වාත්, බෙත්-ජෙෂිමොත්ට යන මාර්ගයෙහි පිස්ගා පාමුලට පහළින් දකුණු දිශාවට තිබෙන ලුණු මුහුද වන අරබා සමභූමියෙහි මුහුද දක්වාත් නැගෙනහිරට තිබෙන අරබා සමභූමිය කෙරෙහි ද ආණ්ඩු කෙළේ ය.</span></span> 
     </div> 
     <div class="p"> <span class="verse v3" data-usfm="JOS.12.3"><span class="content"> </span></span><span class="verse v4" data-usfm="JOS.12.4"><span class="label">4</span><span class="content">රෙපායිම් යන යෝධයන්ගෙන් ඉතිරි ව සිටි බාෂාන්හි රජ වූ ඕග්ගේ පළාතටත් ඔව්හු පහර දී එය හිමි කරගත්තෝ ය. ඕග් වූකලී අෂ්ටාරොත්හිත්, එද්‍රෙයෙහිත් වාසය කෙළේ ය. </span></span><span class="verse v5" data-usfm="JOS.12.5"><span class="label">5</span><span class="content">ඔහු හෙර්මොන් කන්ද ද සලෙකා ද ගෙෂුර්වරුන්ගේ සහ මයකාත්වරුන්ගේ සීමා දක්වා මුළු බාෂාන් ද හෙෂ්බොන්හි රජ වූ සීහොන්ගේ සීමාව දක්වා ද ගිලියද් අර්ධයක් ද කෙරෙහි ආණ්ඩු කෙළේ ය. සමිඳාණන් වහන්සේගේ මෙහෙකරු මෝසෙස් ද ඉශ්රායෙල් සෙනඟ ද ඔවුන්ට පහර දුන්නෝ ය.</span></span> 
     </div> 
     <div class="p"> <span class="verse v5" data-usfm="JOS.12.5"><span class="content"> </span></span><span class="verse v6" data-usfm="JOS.12.6"><span class="label">6</span><span class="content"> </span><span class="content"> සමිඳාණන් වහන්සේගේ මෙහෙකරු වූ මෝසෙස් ඒ රට රූබන්වරුන්ටත්, ගාද්වරුන්ටත්, මනස්සේගේ අර්ධ ගෝත්‍රයටත් උරුම කොට දුන්නේ ය.</span></span> 
     </div> 
     <div class="s1"> <span class="heading"><b>ජෝෂුවා පරාජය කළ රජවරුන්</b></span> 
     </div> 
     <div class="p"> <span class="verse v6" data-usfm="JOS.12.6"><span class="content"> </span></span><span class="verse v7" data-usfm="JOS.12.7"><span class="label">7</span><span class="content">බස්නාහිරට ජොර්දානෙන් මෙගොඩ ලෙබනොන් මිටියාවතේ තිබෙන බාල්-ගාද් පටන් සේයිර්ට නඟින මාර්ගයෙහි හලක් කන්ද දක්වා වූ දේශයට ජෝෂුවා සහ ඉශ්රායෙල් සෙනඟ පහර දුන්නෝ ය. ජෝෂුවා ඉශ්රායෙල්වරුන්ගේ ගෝත්‍ර අනුව ඒ දේශය කොටස් කර බෙදා ඔවුන්ට හිමිකර දුන්නේ ය. </span></span><span class="verse v8" data-usfm="JOS.12.8"><span class="label">8</span><span class="content">මේ දේශය කඳු රටෙහි ද පහත රටෙහි ද අරබා සමභූමියෙහි ද කඳු බෑවුම් ළඟ ද කාන්තාරයෙහි ද දකුණු දිශාවෙහි ද වාසය කළ හිත්තීවරුන්ටත්, අමෝරිවරුන්ටත්, කානානිවරුන්ටත්, පෙරිස්සිවරුන්ටත්, හිවීවරුන්ටත්, ජෙබුසිවරුන්ටත් අයිති ව තිබිණි. </span></span><span class="verse v9" data-usfm="JOS.12.9"><span class="label">9</span><span class="content">පරාජය කරන ලද රජවරු මොවුහු ය. ජෙරිකෝවේ රජ; බෙතෙල් අසල ආයිහි රජ; </span></span><span class="verse v10" data-usfm="JOS.12.10"><span class="label">10</span><span class="content">ජෙරුසලමේ රජ; හෙබ්‍රොන්හි රජ; </span></span><span class="verse v11" data-usfm="JOS.12.11"><span class="label">11</span><span class="content">ජර්මුත්හි රජ; ලාකීෂ්හි රජ; </span></span><span class="verse v12" data-usfm="JOS.12.12"><span class="label">12</span><span class="content">එග්ලොන්හි රජ; ගෙශෙර්හි රජ; </span></span><span class="verse v13" data-usfm="JOS.12.13"><span class="label">13</span><span class="content">දෙබීර්හි රජ; ගෙඩෙර්හි රජ; </span></span><span class="verse v14" data-usfm="JOS.12.14"><span class="label">14</span><span class="content">හොර්මාහි රජ; අරාද්හි රජ; </span></span><span class="verse v15" data-usfm="JOS.12.15"><span class="label">15</span><span class="content">ලිබ්නාහි රජ; අදුල්ලහි රජ; </span></span><span class="verse v16" data-usfm="JOS.12.16"><span class="label">16</span><span class="content">මක්කේදාහි රජ; බෙතෙල්හි රජ; </span></span><span class="verse v17" data-usfm="JOS.12.17"><span class="label">17</span><span class="content">තප්පුවාහි රජ; හේපෙර්හි රජ; </span></span><span class="verse v18" data-usfm="JOS.12.18"><span class="label">18</span><span class="content">අපෙක්හි රජ; ලෂ්-ෂාරොන්හි රජ; </span></span><span class="verse v19" data-usfm="JOS.12.19"><span class="label">19</span><span class="content">මාදොන්හි රජ; හාශොර්හි රජ; </span></span><span class="verse v20" data-usfm="JOS.12.20"><span class="label">20</span><span class="content">ෂිම්රොන්-මෙරොන්හි රජ; අක්ෂාප්හි රජ; </span></span><span class="verse v21" data-usfm="JOS.12.21"><span class="label">21</span><span class="content">තයනාක්හි රජ; මෙගිද්දෝහි රජ; </span></span><span class="verse v22" data-usfm="JOS.12.22"><span class="label">22</span><span class="content">කෙදෙෂ්හි රජ; කර්මෙල්ට අයිති ජොක්නෙයාම්හි රජ; </span></span><span class="verse v23" data-usfm="JOS.12.23"><span class="label">23</span><span class="content">දෝර් කඳුකරේ දෝර්හි රජ; ගිල්ගාල්හි විසූ ගොයිම්හි රජ හා </span></span><span class="verse v24" data-usfm="JOS.12.24"><span class="label">24</span><span class="content">තිර්ශාහි රජ ය. සියලු රජවරු තිස්එක්දෙනෙක් වූ හ.</span></span> 
     </div> 
    </div> 
   </div> 
  </div>
 </body>
</html>