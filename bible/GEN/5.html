<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkGEN"> 
    <div class="chapter ch5" data-usfm="GEN.5">  
     <div class="s1"> <span class="heading"><b>ආදම්ගේ පෙළපත</b></span> 
     </div> 
     <div class="r"> <span class="heading"><b>(</b></span><span class="heading"><b>1 වංශා 1:1-4</b></span><span class="heading"><b>)</b></span> 
     </div> 
     <div class="p"> <span class="content"> </span><span class="verse v1" data-usfm="GEN.5.1"><span class="label">1</span><span class="content"> </span><span class="content">ආදම්ගේ පෙළපතේ නාමාවලිය මෙසේ ය: දෙවියන් වහන්සේ මිනිසා මවන විට සිය සමානත්වය ඇති ව ඔහු මැවූ සේක. </span></span><span class="verse v2" data-usfm="GEN.5.2"><span class="label">2</span><span class="content">ස්ත්‍රී-පුරුෂ වශයෙන් ඔවුන් මැවූ සේක. උන් වහන්සේ ඔවුන් මවන විට ඔවුන්ට ආශීර්වාද කරමින් ‘මිනිසා’ යන නාමය ඔවුන්ට තැබූ සේක. </span></span><span class="verse v3" data-usfm="GEN.5.3"><span class="label">3</span><span class="content">ආදම්ට වයස අවුරුදු එකසිය තිහක් </span><span class="k"><span class="content">(130)</span></span><span class="content"> වූ විට තමාගේ ම සමානත්වය හා ස්වරූපය ඇති පුතෙක් ඔහුට ලැබිණි. මොහුට සෙත් යන නාමය තැබී ය. </span></span><span class="verse v4" data-usfm="GEN.5.4"><span class="label">4</span><span class="content">සෙත්ගේ උපතින් පසු ආදම් තව අවුරුදු අටසියයක් </span><span class="k"><span class="content">(800)</span></span><span class="content"> ජීවත් විය. ඔහුට දාව තව දරුදැරියෝ උපන්හ. </span></span><span class="verse v5" data-usfm="GEN.5.5"><span class="label">5</span><span class="content">ඔහු අවුරුදු නවසිය තිහක් </span><span class="k"><span class="content">(930)</span></span><span class="content"> ආයු වළඳා මියගියේය.</span></span> 
     </div> 
     <div class="p"> <span class="verse v5" data-usfm="GEN.5.5"><span class="content"> </span></span><span class="verse v6" data-usfm="GEN.5.6"><span class="label">6</span><span class="content">සෙත්ගේ වයස අවුරුදු එකසිය පහක් </span><span class="k"><span class="content">(105)</span></span><span class="content"> වූ විට ඔහුට දාව ඒනොෂ් උපන්නේ ය. </span></span><span class="verse v7" data-usfm="GEN.5.7"><span class="label">7</span><span class="content">ඒනොෂ් උපන් පසු ඔහු තව අවුරුදු අටසිය හතක් </span><span class="k"><span class="content">(807)</span></span><span class="content"> ජීවත් විය. තවත් දරුදැරියෝ ඔහුට උපන්හ. </span></span><span class="verse v8" data-usfm="GEN.5.8"><span class="label">8</span><span class="content">ඔහු අවුරුදු නවසිය දොළොසක් </span><span class="k"><span class="content">(912)</span></span><span class="content"> ආයු වළඳා මියගියේය.</span></span> 
     </div> 
     <div class="p"> <span class="verse v8" data-usfm="GEN.5.8"><span class="content"> </span></span><span class="verse v9" data-usfm="GEN.5.9"><span class="label">9</span><span class="content">ඒනොෂ්ට වයස අවුරුදු අනූවක් </span><span class="k"><span class="content">(90)</span></span><span class="content"> වූ විට ඔහුට දාව කේනාන් උපන්නේ ය. </span></span><span class="verse v10" data-usfm="GEN.5.10"><span class="label">10</span><span class="content">කේනාන් උපන් පසු ඒනොෂ් තව අවුරුදු අටසිය පසළොසක් </span><span class="k"><span class="content">(815)</span></span><span class="content"> ජීවත් විය. තවත් දරුදැරියෝ ඔහුට උපන්හ. </span></span><span class="verse v11" data-usfm="GEN.5.11"><span class="label">11</span><span class="content">ඔහු අවුරුදු නවසිය පහක් </span><span class="k"><span class="content">(905)</span></span><span class="content"> ආයු වළඳා මියගියේය.</span></span> 
     </div> 
     <div class="p"> <span class="verse v11" data-usfm="GEN.5.11"><span class="content"> </span></span><span class="verse v12" data-usfm="GEN.5.12"><span class="label">12</span><span class="content">කේනාන්ට වයස අවුරුදු හැත්තෑවක් </span><span class="k"><span class="content">(70)</span></span><span class="content"> වූ විට ඔහුට දාව මහලලෙල් උපන්නේ ය. </span></span><span class="verse v13" data-usfm="GEN.5.13"><span class="label">13</span><span class="content">මහලලෙල් උපන් පසු කේනාන් තව අවුරුදු අටසිය සතළිසක් </span><span class="k"><span class="content">(840)</span></span><span class="content"> ජීවත් විය. තවත් දරුදැරියෝ ඔහුට උපන්හ. </span></span><span class="verse v14" data-usfm="GEN.5.14"><span class="label">14</span><span class="content">ඔහු අවුරුදු නවසිය දහයක් </span><span class="k"><span class="content">(910)</span></span><span class="content"> ආයු වළඳා මියගියේය.</span></span> 
     </div> 
     <div class="p"> <span class="verse v14" data-usfm="GEN.5.14"><span class="content"> </span></span><span class="verse v15" data-usfm="GEN.5.15"><span class="label">15</span><span class="content">මහලලෙල්ට වයස අවුරුදු හැටපහක් </span><span class="k"><span class="content">(65)</span></span><span class="content"> වූ විට ඔහුට දාව ජරෙද් උපන්නේ ය. </span></span><span class="verse v16" data-usfm="GEN.5.16"><span class="label">16</span><span class="content">ජරෙද් උපන් පසු මහලලෙල් තව අවුරුදු අටසිය තිහක් </span><span class="k"><span class="content">(830)</span></span><span class="content"> ජීවත් විය. තවත් දරුදැරියෝ ඔහුට උපන්හ. </span></span><span class="verse v17" data-usfm="GEN.5.17"><span class="label">17</span><span class="content">ඔහු අවුරුදු අටසිය අනූපහක් </span><span class="k"><span class="content">(895)</span></span><span class="content"> ආයු වළඳා මියගියේය.</span></span> 
     </div> 
     <div class="p"> <span class="verse v17" data-usfm="GEN.5.17"><span class="content"> </span></span><span class="verse v18" data-usfm="GEN.5.18"><span class="label">18</span><span class="content">ජරෙද්ට වයස අවුරුදු එකසිය හැටදෙකක් </span><span class="k"><span class="content">(162)</span></span><span class="content"> වූ විට ඔහුට දාව ඒනොක් උපන්නේ ය. </span></span><span class="verse v19" data-usfm="GEN.5.19"><span class="label">19</span><span class="content">ඒනොක් උපන් පසු ජරෙද් තව අවුරුදු අටසියයක් </span><span class="k"><span class="content">(800)</span></span><span class="content"> ජීවත් විය. තවත් දරුදැරියෝ ඔහුට උපන්හ. </span></span><span class="verse v20" data-usfm="GEN.5.20"><span class="label">20</span><span class="content">ඔහු අවුරුදු නවසිය හැටදෙකක් </span><span class="k"><span class="content">(962)</span></span><span class="content"> ආයු වළඳා මියගියේය.</span></span> 
     </div> 
     <div class="p"> <span class="verse v20" data-usfm="GEN.5.20"><span class="content"> </span></span><span class="verse v21" data-usfm="GEN.5.21"><span class="label">21</span><span class="content">ඒනොක්ට වයස අවුරුදු හැටපහක් </span><span class="k"><span class="content">(65)</span></span><span class="content"> වූ විට ඔහුට දාව මෙතුසෙලා උපන්නේ ය. </span></span><span class="verse v22" data-usfm="GEN.5.22"><span class="label">22</span><span class="content">මෙතුසෙලා උපන් පසු ඒනොක් දෙවියන් වහන්සේ සමඟ සුහදතාවෙන් හැසිරෙමින් තව අවුරුදු තුන්සියයක් </span><span class="k"><span class="content">(300)</span></span><span class="content"> ජීවත් විය. ඔහුට තවත් දරුදැරියෝ උපන්හ. </span></span><span class="verse v23" data-usfm="GEN.5.23"><span class="label">23</span><span class="content">ඔහුගේ මුළු ජීවිත කාලය අවුරුදු තුන්සිය හැටපහක් </span><span class="k"><span class="content">(365)</span></span><span class="content"> විය. </span></span><span class="verse v24" data-usfm="GEN.5.24"><span class="label">24</span><span class="content">ඒනොක් දෙවියන් වහන්සේ සමඟ සුහදතාවෙන් හැසුරුණේ ය. උන් වහන්සේ ඔහු රැගත් බැවින් ඔහු අතුරුදහන් විය.</span></span> 
     </div> 
     <div class="p"> <span class="verse v24" data-usfm="GEN.5.24"><span class="content"> </span></span><span class="verse v25" data-usfm="GEN.5.25"><span class="label">25</span><span class="content">මෙතුසෙලාට වයස අවුරුදු එකසිය අසූහතක් </span><span class="k"><span class="content">(187)</span></span><span class="content"> වූ විට ඔහුට දාව ලාමෙක් උපන්නේ ය. </span></span><span class="verse v26" data-usfm="GEN.5.26"><span class="label">26</span><span class="content">ලාමෙක් උපන් පසු මෙතුසෙලා තව අවුරුදු හත්සිය අසූදෙකක් </span><span class="k"><span class="content">(782)</span></span><span class="content"> ජීවත් විය. ඔහුට දාව තවත් දරුදැරියෝ උපන්හ. </span></span><span class="verse v27" data-usfm="GEN.5.27"><span class="label">27</span><span class="content">අවුරුදු නවසිය හැටනවයක් </span><span class="k"><span class="content">(969)</span></span><span class="content"> ආයු වළඳා ඔහු මියගියේය.</span></span> 
     </div> 
     <div class="p"> <span class="verse v27" data-usfm="GEN.5.27"><span class="content"> </span></span><span class="verse v28" data-usfm="GEN.5.28"><span class="label">28</span><span class="content">ලාමෙක්ට වයස අවුරුදු එකසිය අසූදෙකක් </span><span class="k"><span class="content">(182)</span></span><span class="content"> වූ විට ඔහුට දාව පුතෙක් උපන්නේ ය. ලාමෙක් ඔහුට නෝවා යන නාමය තැබී ය. </span></span><span class="verse v29" data-usfm="GEN.5.29"><span class="label">29</span><span class="content">ඔහු එසේ කෙළේ, ‘සමිඳාණන් වහන්සේ සාප කළ පොළොවෙන් මොහු අපට, අපගේ වැඩවල දී ද වෙහෙස මහන්සියේ දී ද සහනය ගෙන දෙනු ඇත’ යන අදහසින් ය. </span></span><span class="verse v30" data-usfm="GEN.5.30"><span class="label">30</span><span class="content">ලාමෙක් තව අවුරුදු පන්සිය අනූපහක් </span><span class="k"><span class="content">(595)</span></span><span class="content"> ජීවත් විය. ඔහුට තවත් දරුදැරියෝ උපන්හ. </span></span><span class="verse v31" data-usfm="GEN.5.31"><span class="label">31</span><span class="content">අවුරුදු හත්සිය හැත්තෑහතක් </span><span class="k"><span class="content">(777)</span></span><span class="content"> ආයු වළඳා ඔහු මියගියේය.</span></span> 
     </div> 
     <div class="p"> <span class="verse v31" data-usfm="GEN.5.31"><span class="content"> </span></span><span class="verse v32" data-usfm="GEN.5.32"><span class="label">32</span><span class="content">නෝවාගේ වයස අවුරුදු පන්සියයක් </span><span class="k"><span class="content">(500)</span></span><span class="content"> වූ විට ඔහුට දාව ෂෙම්, හාම් සහ ජපෙත් යන පුත්තු තිදෙන උපන්හ.</span></span> 
     </div> 
    </div> 
   </div> 
  </div>
 </body>
</html>