<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkGEN"> 
    <div class="chapter ch10" data-usfm="GEN.10">  
     <div class="s1"> <span class="heading"><b>නෝවාගේ දරු පරම්පරාව</b></span> 
     </div> 
     <div class="r"> <span class="heading"><b>(</b></span><span class="heading"><b>1 වංශා 1:5-23</b></span><span class="heading"><b>)</b></span> 
     </div> 
     <div class="p"> <span class="content"> </span><span class="verse v1" data-usfm="GEN.10.1"><span class="label">1</span><span class="content">නෝවාගේ දරුවන් වන ෂෙම්, හාම් සහ ජපෙත් යන තිදෙනාගේ පරම්පරා මෙසේ ය. මහා ජලගැල්මෙන් පසු ඔවුන්ට පුත්‍රයෝ උපන්නා හ.</span></span> 
     </div> 
     <div class="p"> <span class="verse v1" data-usfm="GEN.10.1"><span class="content"> </span></span><span class="verse v2" data-usfm="GEN.10.2"><span class="label">2</span><span class="content">ජපෙත්ගේ පුත්‍රයෝ නම්: ගොමෙර්, මාගොග්, මාදයි, ජාවාන්, තුබල්, මෙෂෙක් සහ තීරස් ය. </span></span><span class="verse v3" data-usfm="GEN.10.3"><span class="label">3</span><span class="content">ගොමෙර්ගේ පුත්‍රයෝ නම්: අෂ්කෙනස්, රිපත් සහ තොගර්මා ය. </span></span><span class="verse v4" data-usfm="GEN.10.4"><span class="label">4</span><span class="content">ජාවාන්ගේ පුත්‍රයෝ නම්: එලිෂා, තර්ෂිෂ්, කිත්තිම් සහ දෙදානිම් වැසියෝ ය. </span></span><span class="verse v5" data-usfm="GEN.10.5"><span class="label">5</span><span class="content">මොවුන්ගෙන් වෙරළබඩ පෙදෙස්වලට සහ දිවයින්වලට ජනතාව පැතිරී ගිය හ. කණ්ඩායම් වශයෙන් තමන්ගේ ම භාෂාව කතා කරන, විවිධ ගෝත්‍රවලට අයත්, විවිධ රටවල වසන මොවුහු ජපෙත්ගේ පරම්පරාවෙන් පැවත එන්නෝ වෙති.</span></span> 
     </div> 
     <div class="p"> <span class="verse v5" data-usfm="GEN.10.5"><span class="content"> </span></span><span class="verse v6" data-usfm="GEN.10.6"><span class="label">6</span><span class="content">හාම්ගේ පුත්‍රයෝ නම්: කුෂ්, මිශ්‍රයිම්, පූට් සහ කානාන් ය. </span></span><span class="verse v7" data-usfm="GEN.10.7"><span class="label">7</span><span class="content">කුෂ්ගේ පුත්‍රයෝ නම්: ෂෙබා, හවීලා, සබ්තා, රාමා සහ සබ්තෙකා ය. රාමාගේ පුත්‍රයෝ නම්: ෂෙබා සහ දෙදාන් ය. </span></span><span class="verse v8" data-usfm="GEN.10.8"><span class="label">8</span><span class="content">කුෂ්ට දාව නිම්රොද් නම් පුතෙක් උපන්නේ ය. ඔහු ලෝකයේ පළමු වන බලසම්පන්න පාලකයා විය. </span></span><span class="verse v9" data-usfm="GEN.10.9"><span class="label">9</span><span class="content">සමිඳාණන් වහන්සේ ඉදිරියෙහි ඔහු විශිෂ්ටතම දඩයම්කාරයා ද විය. “සමිඳාණන් වහන්සේ ඉදිරියෙහි විශිෂ්ටතම දඩයම්කාරයා වූ නිම්රොද් වාගේ ය”යි යන කියමන ද ඇති වූයේ එසේ ය. </span></span><span class="verse v10" data-usfm="GEN.10.10"><span class="label">10</span><span class="content">ෂිනාර් දේශයෙහි ඔහු පාලනය කළ පළමු වන රාජ්‍යයට බාබෙල්, එරෙක්, අක්කද් සහ කල්නේ යන පෙදෙස් අයත් විය. </span></span><span class="verse v11" data-usfm="GEN.10.11"><span class="label">11</span><span class="content">ඒ දේශයෙන් අසිරියාවට නික්ම ගොස් නිනිවය ද රෙහොබොත්-ඊර් නගරය ද කලා ද </span></span><span class="verse v12" data-usfm="GEN.10.12"><span class="label">12</span><span class="content">නිනිවය සහ කලා අතර වූ මහ නගරයක් වන රෙසෙන් ද ගොඩනැඟී ය.</span></span> 
     </div> 
     <div class="p"> <span class="verse v12" data-usfm="GEN.10.12"><span class="content"> </span></span><span class="verse v13" data-usfm="GEN.10.13"><span class="label">13</span><span class="content">මිශ්‍රයිම් වනාහි ලුදිම්වරුන්ගේ ද අනාම්වරුන්ගේ ද ලෙහාබිම්වරුන්ගේ ද නප්තුහිම්වරුන්ගේ ද </span></span><span class="verse v14" data-usfm="GEN.10.14"><span class="label">14</span><span class="content">පත්රුසිම්වරුන්ගේ ද කස්ලුහිම්වරුන්ගේ ද කප්තොරිම්වරුන්ගේ ද පියා විය. පිලිස්තිවරුන්ගේ පෙළපත ආයේ කප්තොරිම්වරුන්ගෙන් ය.</span></span> 
     </div> 
     <div class="p"> <span class="verse v14" data-usfm="GEN.10.14"><span class="content"> </span></span><span class="verse v15" data-usfm="GEN.10.15"><span class="label">15</span><span class="content">කානාන් වනාහි සිය කුලුඳුල් පුත් වන සීදොන්ගේ ද හෙක්ගේ ද </span></span><span class="verse v16" data-usfm="GEN.10.16"><span class="label">16</span><span class="content">ජෙබුසිවරුන්ගේ ද අමෝරිවරුන්ගේ ද ගිර්ගාෂිවරුන්ගේ ද </span></span><span class="verse v17" data-usfm="GEN.10.17"><span class="label">17</span><span class="content">හිවීවරුන්ගේ ද අර්කිවරුන්ගේ ද සිනීවරුන්ගේ ද </span></span><span class="verse v18" data-usfm="GEN.10.18"><span class="label">18</span><span class="content">අර්වාදිවරුන්ගේ ද ශෙමාරිවරුන්ගේ ද හමාතිවරුන්ගේ ද පියා විය. ඉන්පසු කානානිවරුන්ගේ ගෝත්‍රයෝ පැතිරී ගියෝ ය. </span></span><span class="verse v19" data-usfm="GEN.10.19"><span class="label">19</span><span class="content">කානානිවරුන්ගේ දේශ සීමා සීදොන් සිට ගෙරාර් දෙසට පිහිටි ගාසා දක්වා ද සොදොම්, ගොමොරා, අදිමා සහ ශෙබොයිම් දෙසට පිහිටි ලාෂා දක්වා ද පැතිරී ඇත. </span></span><span class="verse v20" data-usfm="GEN.10.20"><span class="label">20</span><span class="content">විවිධ ගෝත්‍රවලට අයිති ව, තම තමන්ගේ ම භාෂා කතා කරමින්, විවිධ දේශවල වසන, විවිධ ජාතීන්ට අයිති මොවුහු හාම්ගේ පෙළපතින් පැවත එන්නෝ ය.</span></span> 
     </div> 
     <div class="p"> <span class="verse v20" data-usfm="GEN.10.20"><span class="content"> </span></span><span class="verse v21" data-usfm="GEN.10.21"><span class="label">21</span><span class="content">එබෙර්ගේ සියලු පුත්‍රයන්ගේ මීමුතු පියා ද, ජපෙත්ගේ වැඩිමහල් සහෝදරයා ද වූ ෂෙම්ටත් පුත්‍රයෝ උපන්නෝ ය. </span></span><span class="verse v22" data-usfm="GEN.10.22"><span class="label">22</span><span class="content">ෂෙම්ගේ පුත්‍රයෝ නම්: ඒලාම්, අෂුර්, අර්පක්ෂද්, ලූද් සහ අරාම් ය. </span></span><span class="verse v23" data-usfm="GEN.10.23"><span class="label">23</span><span class="content">අරාම්ගේ පුත්‍රයෝ නම්: ඌශ්, හුල්, ගෙතෙර් සහ මෂ් ය. </span></span><span class="verse v24" data-usfm="GEN.10.24"><span class="label">24</span><span class="content">අර්පක්ෂද් ෂෙලාගේ පියා ය. ෂෙලා ඒබෙර්ගේ පියා ය. </span></span><span class="verse v25" data-usfm="GEN.10.25"><span class="label">25</span><span class="content">ඒබෙර්ට පුත්‍රයෝ දෙදෙනෙක් උපන්නෝ ය; එක් කෙනෙකුගේ නම පෙලෙග් ය; මිහි පිට මුළු මනුෂ්‍ය වර්ගයා බෙදී ගියේ ඔහුගේ කාලයේ දී ය. ඔහුගේ සහෝදරයාගේ නම ජොක්තන් ය. </span></span><span class="verse v26" data-usfm="GEN.10.26"><span class="label">26</span><span class="content">ජොක්තන්ට දාව අල්මෝදාද්, ෂෙලෙප්, හශාර්මාවෙත්, ජෙරා, </span></span><span class="verse v27" data-usfm="GEN.10.27"><span class="label">27</span><span class="content">හදෝරාම්, ඌසාල්, දික්ලා, </span></span><span class="verse v28" data-usfm="GEN.10.28"><span class="label">28</span><span class="content">ඕබාල්, අබිමායෙල්, ෂෙබා, </span></span><span class="verse v29" data-usfm="GEN.10.29"><span class="label">29</span><span class="content">ඕපිර්, හවීලා සහ ජෝබාබ් උපන්නෝ ය. මේ සියල්ලෝ ජොක්තන්ගේ පුත්‍රයෝ ය. </span></span><span class="verse v30" data-usfm="GEN.10.30"><span class="label">30</span><span class="content">ඔවුන් විසූ ප්‍රදේශය මේෂා පටන් පෙරදිග කඳු දක්වා පිහිටි ෂෙපාර් අතර විය. </span></span><span class="verse v31" data-usfm="GEN.10.31"><span class="label">31</span><span class="content">විවිධ ගෝත්‍රවලට අයිති ව, තම තමන්ගේ ම භාෂා කතා කරමින්, විවිධ දේශවල වසන, විවිධ ජාතීන්ට අයත් මොවුහු ෂෙම්ගේ පෙළපතින් පැවත එන්නෝ ය.</span></span> 
     </div> 
     <div class="p"> <span class="verse v31" data-usfm="GEN.10.31"><span class="content"> </span></span><span class="verse v32" data-usfm="GEN.10.32"><span class="label">32</span><span class="content">විවිධාකාර පරම්පරාවලට හා ජාතීන්ට අයත් මොවුහු නෝවාගේ පෙළපතින් පැවතෙන ගෝත්‍රයෝ ය. මහා ජලගැල්මෙන් පසු පොළෝ තලයෙහි සියලු ජාතීහු මොවුන්ගෙන් පැවත එන්නෝ වෙති.</span></span> 
     </div> 
    </div> 
   </div> 
  </div>
 </body>
</html>