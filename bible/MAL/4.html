<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkMAL"> 
    <div class="chapter ch4" data-usfm="MAL.4">  
     <div class="s1"> <span class="heading"><b>ධර්මිෂ්ඨකමේ ජයග්‍රහණය</b></span> 
     </div> 
     <div class="p"> <span class="content"> </span><span class="verse v1" data-usfm="MAL.4.1"><span class="label">1</span><span class="content">සියලු බලැති සමිඳාණන් වහන්සේ මෙසේ වදාරන සේක: “උඩඟු අය ද නපුරු අය ද පිදුරු පෝරණුවක දැවෙන්නාක් මෙන් දැවී යන දවසක් පැමිණෙන්නේ ය. ඒ දවසේ දී කිසිවෙක් ඉතිරි නොවන සේ දැවී යන්නෝ ය. </span></span><span class="verse v2" data-usfm="MAL.4.2"><span class="label">2</span><span class="content">එහෙත්, මාගේ නාමයට ගරුබිය දක්වමින්, ජීවත්වන නුඹලාට ධර්මිෂ්ඨකම නමැති සූර්යයා සිය රැස්වල සුවසහනය ඇති ව උදාවන්නේ ය. ගාලෙන් පිට වී දුව පැන යන වහු පැටවුන් මෙන් නුඹලා ප්‍රීති වන්නහු ය. </span></span><span class="verse v3" data-usfm="MAL.4.3"><span class="label">3</span><span class="content">මා ක්‍රියා කරන්න යන දවසේ දී නුඹලා දුෂ්ටයන් පාගාදමන්නහු ය. ඔව්හු නුඹලාගේ පාද යට ධූලි මෙන් වන්නෝ ය.</span></span> 
     </div> 
     <div class="p"> <span class="verse v3" data-usfm="MAL.4.3"><span class="content"> </span></span><span class="verse v4" data-usfm="MAL.4.4"><span class="label">4</span><span class="content">“ඉශ්රායෙල්හි සියලු සෙනඟ විසින් පිළිපදිනු ලබන පිණිස හොරෙබ් කන්දේ දී මාගේ සේවක මෝසෙස්ට මා දුන් ආඥා හා නියෝග සිහි කරන්න.</span></span> 
     </div> 
     <div class="p"> <span class="verse v4" data-usfm="MAL.4.4"><span class="content"> </span></span><span class="verse v5" data-usfm="MAL.4.5"><span class="label">5</span><span class="content"> </span><span class="content">“සමිඳාණන් වහන්සේගේ මහා භයානක දවස පැමිණෙන්නට පෙර මම දිවැසිවර එලියා නුඹලා වෙත එවන්නෙමි. </span></span><span class="verse v6" data-usfm="MAL.4.6"><span class="label">6</span><span class="content">මා පැමිණ නුඹලාගේ දේශය විනාශ නොකරන පිණිස, ඔහු පියවරුන්ගේ සිත් දරුවන් වෙතට ද දරුවන්ගේ සිත් පියවරුන් වෙතට ද හරවනු ලබනවා ඇත.”</span></span> 
     </div> 
    </div> 
   </div> 
  </div>
 </body>
</html>