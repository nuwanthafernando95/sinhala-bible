<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkJOB"> 
    <div class="chapter ch25" data-usfm="JOB.25">  
     <div class="s1"> <span class="heading"><b>බිල්දද්ගේ තුන් වන කතාව</b></span> 
     </div> 
     <div class="q"> <span class="content"> </span><span class="verse v1" data-usfm="JOB.25.1"><span class="label">1</span><span class="content">එවිට ෂුහිය බිල්දද් පිළිතුරු දෙමින් මෙසේ කී ය:</span></span> 
     </div> 
     <div class="q"> <span class="verse v1" data-usfm="JOB.25.1"><span class="content"> </span></span><span class="verse v2" data-usfm="JOB.25.2"><span class="label">2</span><span class="content">“ආධිපත්‍යය හා ගරුත්වය දෙවිඳුන් වෙත ඇත;</span></span> 
     </div> 
     <div class="q2"> <span class="verse v2" data-usfm="JOB.25.2"><span class="content">එතුමන් සග ලොව විජිතයෙහි සාමය පවත්වනු ඇත.</span></span> 
     </div> 
     <div class="q"> <span class="verse v2" data-usfm="JOB.25.2"><span class="content"> </span></span><span class="verse v3" data-usfm="JOB.25.3"><span class="label">3</span><span class="content">එතුමන්ගේ දෙව් බළ සෙන් අති විශාල ය;</span></span> 
     </div> 
     <div class="q2"> <span class="verse v3" data-usfm="JOB.25.3"><span class="content">එතුමන්ගේ එළිය උදා නොවන තැනක් ලොවෙහි ඇද් ද?</span></span> 
     </div> 
     <div class="q"> <span class="verse v3" data-usfm="JOB.25.3"><span class="content"> </span></span><span class="verse v4" data-usfm="JOB.25.4"><span class="label">4</span><span class="content">එවන් දෙවිඳුන් අබිමුවෙහි දමිටු කෙනෙකු සිටිය හැකි ද?</span></span> 
     </div> 
     <div class="q2"> <span class="verse v4" data-usfm="JOB.25.4"><span class="content">මෙලෝ උපන් දනන් අතර නිමල කෙනෙකු සිටිය හැකි ද?</span></span> 
     </div> 
     <div class="q"> <span class="verse v4" data-usfm="JOB.25.4"><span class="content"> </span></span><span class="verse v5" data-usfm="JOB.25.5"><span class="label">5</span><span class="content">එතුමන් අබිමුව සඳ මඬලෙහි දීප්තියක් නැත;</span></span> 
     </div> 
     <div class="q2"> <span class="verse v5" data-usfm="JOB.25.5"><span class="content">තරු පෙළ මැද කාන්තිය නැත;</span></span> 
     </div> 
     <div class="q"> <span class="verse v5" data-usfm="JOB.25.5"><span class="content"> </span></span><span class="verse v6" data-usfm="JOB.25.6"><span class="label">6</span><span class="content">එසේ නම්, කුරා කුහුඹුවෙකු වැනි, නර පණුවෙකු වැනි මිනිසා ගැන කියනුම කිම?”</span></span> 
     </div> 
    </div> 
   </div> 
  </div>
 </body>
</html>