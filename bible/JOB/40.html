<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkJOB"> 
    <div class="chapter ch40" data-usfm="JOB.40">  
     <div class="q"> <span class="content"> </span><span class="verse v1" data-usfm="JOB.40.1"><span class="label">1</span><span class="content">තවද, දෙවිඳාණෝ ජෝබ්ට පිළිතුරු දෙමින්,</span></span> 
     </div> 
     <div class="q"> <span class="verse v1" data-usfm="JOB.40.1"><span class="content"> </span></span><span class="verse v2" data-usfm="JOB.40.2"><span class="label">2</span><span class="content">“ජෝබ්, නුඹ සව් බලැති දෙවිඳුන්ට අභියෝග කෙළෙහි ය:</span></span> 
     </div> 
     <div class="q2"> <span class="verse v2" data-usfm="JOB.40.2"><span class="content">දැන්වත් නුඹ එය අත්හරින්නෙහි ද?</span></span> 
     </div> 
     <div class="q2"> <span class="verse v2" data-usfm="JOB.40.2"><span class="content">නැතහොත් එයට පිළිතුරු දෙන්නෙහි දැ”යි වදාළ සේක.</span></span> 
     </div> 
     <div class="s1"> <span class="heading"><b>ජෝබ්ගේ පිළිතුර</b></span> 
     </div> 
     <div class="q"> <span class="verse v2" data-usfm="JOB.40.2"><span class="content"> </span></span><span class="verse v3" data-usfm="JOB.40.3"><span class="label">3</span><span class="content">එවිට ජෝබ් පිළිතුරු දෙමින් මෙසේ කී ය:</span></span> 
     </div> 
     <div class="q"> <span class="verse v3" data-usfm="JOB.40.3"><span class="content"> </span></span><span class="verse v4" data-usfm="JOB.40.4"><span class="label">4</span><span class="content">“සමිඳුනි, මම අනුවණ ලෙස කතා කෙළෙමි.</span></span> 
     </div> 
     <div class="q2"> <span class="verse v4" data-usfm="JOB.40.4"><span class="content">ඔබට කුමන පිළිතුරක් දෙන්නෙම් ද?</span></span> 
     </div> 
     <div class="q2"> <span class="verse v4" data-usfm="JOB.40.4"><span class="content">මම කට පියා නිහඬ වන්නෙමි.</span></span> 
     </div> 
     <div class="q"> <span class="verse v4" data-usfm="JOB.40.4"><span class="content"> </span></span><span class="verse v5" data-usfm="JOB.40.5"><span class="label">5</span><span class="content">මම එක් වරක්, කතා කෙළෙමි;</span></span> 
     </div> 
     <div class="q2"> <span class="verse v5" data-usfm="JOB.40.5"><span class="content">පිළිතුරු නොදෙමි.</span></span> 
     </div> 
     <div class="q2"> <span class="verse v5" data-usfm="JOB.40.5"><span class="content">මම දෙවරක් කතා කෙළෙමි.</span></span> 
     </div> 
     <div class="q2"> <span class="verse v5" data-usfm="JOB.40.5"><span class="content">ඉන්පසු කතා නොකරමි.”</span></span> 
     </div> 
     <div class="s1"> <span class="heading"><b>දෙවිඳාණන්ගේ කතාව</b></span> 
     </div> 
     <div class="q"> <span class="verse v5" data-usfm="JOB.40.5"><span class="content"> </span></span><span class="verse v6" data-usfm="JOB.40.6"><span class="label">6</span><span class="content">එවිට දෙවි තුමාණෝ සැඬ සුළඟෙහි වැඩ සිටිමින් මෙසේ පිළිතුරු දුන් සේක:</span></span> 
     </div> 
     <div class="q"> <span class="verse v6" data-usfm="JOB.40.6"><span class="content"> </span></span><span class="verse v7" data-usfm="JOB.40.7"><span class="label">7</span><span class="content">“ජෝබ්, මිනිසෙකු මෙන් එඩිතර ව නැඟිට මගේ ප්‍රශ්නවලට පිළිතුරු දෙව.</span></span> 
     </div> 
     <div class="q"> <span class="verse v7" data-usfm="JOB.40.7"><span class="content"> </span></span><span class="verse v8" data-usfm="JOB.40.8"><span class="label">8</span><span class="content">‘මා අසාධාරණ ය’යි තර්ක කොට, ‘නුඹ නිවැරදි ය’යි කියාගෙන නුඹ මට වරද තබන්නට උත්සාහ කරන්නෙහි ද?</span></span> 
     </div> 
     <div class="q"> <span class="verse v8" data-usfm="JOB.40.8"><span class="content"> </span></span><span class="verse v9" data-usfm="JOB.40.9"><span class="label">9</span><span class="content">නුඹ මා වාගේ ම බලසම්පන්න ද?</span></span> 
     </div> 
     <div class="q2"> <span class="verse v9" data-usfm="JOB.40.9"><span class="content">මා වාගේ ම හඬ නඟා ගර්ජනා කරන්නට නුඹට හැකි ද?</span></span> 
     </div> 
     <div class="q"> <span class="verse v9" data-usfm="JOB.40.9"><span class="content"> </span></span><span class="verse v10" data-usfm="JOB.40.10"><span class="label">10</span><span class="content">හැකි නම්, ගෞරවයෙන් හා උදාරත්වයෙන් සැරසී, විභූතිය හා ශෝභාව පැළඳගෙන නැඟිට එන්න.</span></span> 
     </div> 
     <div class="q"> <span class="verse v10" data-usfm="JOB.40.10"><span class="content"> </span></span><span class="verse v11" data-usfm="JOB.40.11"><span class="label">11</span><span class="content">උඩඟු අය දෙස බලා, උදහස වගුරුවා ඔවුන් පහත හෙළ‍න්න.</span></span> 
     </div> 
     <div class="q"> <span class="verse v11" data-usfm="JOB.40.11"><span class="content"> </span></span><span class="verse v12" data-usfm="JOB.40.12"><span class="label">12</span><span class="content">දුදනන් දෙස නෙත් යොමා යටපත් කර, ඔවුන් වසන තැනෙහි ඔවුන් පොඩි කරදමන්න.</span></span> 
     </div> 
     <div class="q"> <span class="verse v12" data-usfm="JOB.40.12"><span class="content"> </span></span><span class="verse v13" data-usfm="JOB.40.13"><span class="label">13</span><span class="content">ඔවුන් හැම දෙන ධූලියෙහි වළලා, මළවුන්ගේ ලොවෙහි ඔවුන් බැඳ තබව.</span></span> 
     </div> 
     <div class="q"> <span class="verse v13" data-usfm="JOB.40.13"><span class="content"> </span></span><span class="verse v14" data-usfm="JOB.40.14"><span class="label">14</span><span class="content">මෙසේ කළොත්, නුඹේ බාහු බලයෙන් නුඹ ම ගැළවෙන්නට සමත් බැවින් මමත් නුඹ පසසන්නෙමි.</span></span> 
     </div> 
     <div class="q"> <span class="verse v14" data-usfm="JOB.40.14"><span class="content"> </span></span><span class="verse v15" data-usfm="JOB.40.15"><span class="label">15</span><span class="content">දැවැන්ත බෙහෙමොත් නම් සතා දෙස බලන්න.</span></span> 
     </div> 
     <div class="q2"> <span class="verse v15" data-usfm="JOB.40.15"><span class="content">ඌ මැව්වේත් මම ය;</span></span> 
     </div> 
     <div class="q2"> <span class="verse v15" data-usfm="JOB.40.15"><span class="content">නුඹ මැව්වේත් මම ය.</span></span> 
     </div> 
     <div class="q2"> <span class="verse v15" data-usfm="JOB.40.15"><span class="content">ඌ ගොනෙකු මෙන් තණ කොළ කයි.</span></span> 
     </div> 
     <div class="q"> <span class="verse v15" data-usfm="JOB.40.15"><span class="content"> </span></span><span class="verse v16" data-usfm="JOB.40.16"><span class="label">16</span><span class="content">එහෙත්, උගේ තුනටියේ ශක්තිය ද බඩේ මස් ගොබවල බලය ද කල්පනාවට ගන්න.</span></span> 
     </div> 
     <div class="q"> <span class="verse v16" data-usfm="JOB.40.16"><span class="content"> </span></span><span class="verse v17" data-usfm="JOB.40.17"><span class="label">17</span><span class="content">කිහිරි ගසක් මෙන් උගේ වල්ගය කෙළින් වී සිටියි.</span></span> 
     </div> 
     <div class="q2"> <span class="verse v17" data-usfm="JOB.40.17"><span class="content">උගේ ගාත්වල නහර ශක්තිමත් ය,</span></span> 
     </div> 
     <div class="q"> <span class="verse v17" data-usfm="JOB.40.17"><span class="content"> </span></span><span class="verse v18" data-usfm="JOB.40.18"><span class="label">18</span><span class="content">උගේ ඇටකටු ලෝකඩ වැනි ය;</span></span> 
     </div> 
     <div class="q2"> <span class="verse v18" data-usfm="JOB.40.18"><span class="content">ඉල ඇට යකඩ පොලු වැනි ය.</span></span> 
     </div> 
     <div class="q"> <span class="verse v18" data-usfm="JOB.40.18"><span class="content"> </span></span><span class="verse v19" data-usfm="JOB.40.19"><span class="label">19</span><span class="content">දෙවිඳුන් මැවූ සතුන් අතර ඉහළ ම තැන ඌ අතේ ය.</span></span> 
     </div> 
     <div class="q2"> <span class="verse v19" data-usfm="JOB.40.19"><span class="content">ඌ පරාජය කළ හැකි වනුයේ උගේ මැවුම්කාර දෙවි තුමන් හට පමණ ය.</span></span> 
     </div> 
     <div class="q"> <span class="verse v19" data-usfm="JOB.40.19"><span class="content"> </span></span><span class="verse v20" data-usfm="JOB.40.20"><span class="label">20</span><span class="content">සියලු වන සතුන්ගේ කෙළි මඬල වන කඳුවල ඌට අහර පිණිස තණ කොළ ඇත.</span></span> 
     </div> 
     <div class="q"> <span class="verse v20" data-usfm="JOB.40.20"><span class="content"> </span></span><span class="verse v21" data-usfm="JOB.40.21"><span class="label">21</span><span class="content">ඌ කටු පඳුරු යට බට පඳුරු හා වගුරු සෙවණෙහි ලගියි.</span></span> 
     </div> 
     <div class="q"> <span class="verse v21" data-usfm="JOB.40.21"><span class="content"> </span></span><span class="verse v22" data-usfm="JOB.40.22"><span class="label">22</span><span class="content">කටු පඳුරු ඌට සෙවණ දෙයි.</span></span> 
     </div> 
     <div class="q2"> <span class="verse v22" data-usfm="JOB.40.22"><span class="content">දොළ අසබඩ බට ගස්වලින් ඌ වට වී ඇත.</span></span> 
     </div> 
     <div class="q"> <span class="verse v22" data-usfm="JOB.40.22"><span class="content"> </span></span><span class="verse v23" data-usfm="JOB.40.23"><span class="label">23</span><span class="content">ගං ඉවුරු තළා වතුර නැඟුණත්, ඌට බියක් නැත.</span></span> 
     </div> 
     <div class="q2"> <span class="verse v23" data-usfm="JOB.40.23"><span class="content">කට දක්වා ගංවතුර ගැලුවත් ඌට කරදරයක් නැත.</span></span> 
     </div> 
     <div class="q"> <span class="verse v23" data-usfm="JOB.40.23"><span class="content"> </span></span><span class="verse v24" data-usfm="JOB.40.24"><span class="label">24</span><span class="content">කොක්කක් දමා ඌ අල්ලා ගන්නට වත් ඌට නාස් ලණුවක් දමන්නට වත් හැකි සමතෙක් ඇද් ද?</span></span> 
     </div> 
    </div> 
   </div> 
  </div>
 </body>
</html>