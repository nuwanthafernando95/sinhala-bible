<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkPRO"> 
    <div class="chapter ch9" data-usfm="PRO.9">  
     <div class="s1"> <span class="heading"><b>ප්‍රඥාව හා අඥානකම</b></span> 
     </div> 
     <div class="p"> <span class="content"> </span><span class="verse v1" data-usfm="PRO.9.1"><span class="label">1</span><span class="content">ප්‍රඥාව ඇගේ මන්දිරය ඉදි කර ඇත, එහි කුළුණු සතක් සාදා ඇත.</span></span> 
     </div> 
     <div class="q"> <span class="verse v1" data-usfm="PRO.9.1"><span class="content"> </span></span><span class="verse v2" data-usfm="PRO.9.2"><span class="label">2</span><span class="content">සතුන්ගේ මසින් ද රස කැවූ මිදිරසයෙන් ද ඇගේ මඟුල් මේසය පිළියෙළ කොට ඇත.</span></span> 
     </div> 
     <div class="q"> <span class="verse v2" data-usfm="PRO.9.2"><span class="content"> </span></span><span class="verse v3" data-usfm="PRO.9.3"><span class="label">3</span><span class="content">තමන් පිටත් කර යැවූ සේවිකාවන් ලවා, නගරයේ ඉහළ ම තැන සිට ඈ මෙසේ ආරාධනා කරන්නී ය:</span></span> 
     </div> 
     <div class="q"> <span class="verse v3" data-usfm="PRO.9.3"><span class="content"> </span></span><span class="verse v4" data-usfm="PRO.9.4"><span class="label">4</span><span class="content">“අනුවණ ජනතාවෙනි, මෙහි පිවිසෙන්න.”</span></span> 
     </div> 
     <div class="q2"> <span class="verse v4" data-usfm="PRO.9.4"><span class="content">මෝඩ මිනිසුන්ට ඈ මෙසේ කියන්නී ය:</span></span> 
     </div> 
     <div class="q"> <span class="verse v4" data-usfm="PRO.9.4"><span class="content"> </span></span><span class="verse v5" data-usfm="PRO.9.5"><span class="label">5</span><span class="content">“එන්න මාගේ බොදුන් අනුභව කොට, රස කැවූ මිදිරස පානය කරන්න.</span></span> 
     </div> 
     <div class="q"> <span class="verse v5" data-usfm="PRO.9.5"><span class="content"> </span></span><span class="verse v6" data-usfm="PRO.9.6"><span class="label">6</span><span class="content">අනුවණකම හැරදමා ජීවත් වන්න;</span></span> 
     </div> 
     <div class="q2"> <span class="verse v6" data-usfm="PRO.9.6"><span class="content">නැණනුවණ මාවතෙහි ගමන් කරන්න.”</span></span> 
     </div> 
     <div class="q"> <span class="verse v6" data-usfm="PRO.9.6"><span class="content"> </span></span><span class="verse v7" data-usfm="PRO.9.7"><span class="label">7</span><span class="content">ගරහන්නෙකුට ඔවා බස් දෙන්නා හට ඇති වන්නේ ලජ්ජාව පමණ ය;</span></span> 
     </div> 
     <div class="q2"> <span class="verse v7" data-usfm="PRO.9.7"><span class="content">දුදනෙකුට තරවටු කරන්නා හට ඇති වන්නේ සිත් වේදනාව පමණ ය.</span></span> 
     </div> 
     <div class="q"> <span class="verse v7" data-usfm="PRO.9.7"><span class="content"> </span></span><span class="verse v8" data-usfm="PRO.9.8"><span class="label">8</span><span class="content">ගරහන්නෙකුට කිසිදාක අවවාද නොකරන්න;</span></span> 
     </div> 
     <div class="q2"> <span class="verse v8" data-usfm="PRO.9.8"><span class="content">අවවාද කළොත්, ඔහු ඔබට සතුරෙක් වනු ඇත.</span></span> 
     </div> 
     <div class="q2"> <span class="verse v8" data-usfm="PRO.9.8"><span class="content">නුවණැත්තෙකුට අවවාද කරන්න, ඔහු ඔබට මිතුරෙකු වනු ඇත.</span></span> 
     </div> 
     <div class="q"> <span class="verse v8" data-usfm="PRO.9.8"><span class="content"> </span></span><span class="verse v9" data-usfm="PRO.9.9"><span class="label">9</span><span class="content">බුද්ධිමතෙකුට අනුශාසනා කරන්න, ඔහු තවත් බුද්ධිමත් වෙයි.</span></span> 
     </div> 
     <div class="q2"> <span class="verse v9" data-usfm="PRO.9.9"><span class="content">දැහැමියෙකුට උගන්වන්න, ඔහුගේ දැනුම තවත් දියුණු වෙයි.</span></span> 
     </div> 
     <div class="q"> <span class="verse v9" data-usfm="PRO.9.9"><span class="content"> </span></span><span class="verse v10" data-usfm="PRO.9.10"><span class="label">10</span><span class="content"> </span><span class="content">දේව ගරුබිය ප්‍රඥාවේ මුල් පියවර වේ, ශුද්ධ දෙවිඳුන් ගැන දැනුම නැණනුවණ වේ.</span></span> 
     </div> 
     <div class="q"> <span class="verse v10" data-usfm="PRO.9.10"><span class="content"> </span></span><span class="verse v11" data-usfm="PRO.9.11"><span class="label">11</span><span class="content">ප්‍රඥා වරමින් ඔබේ කාලය දික් වී, ඔබ දිගායු වළඳනු ඇත.</span></span> 
     </div> 
     <div class="q"> <span class="verse v11" data-usfm="PRO.9.11"><span class="content"> </span></span><span class="verse v12" data-usfm="PRO.9.12"><span class="label">12</span><span class="content">ඔබ නැණවත් වුවහොත්, එහි වාසිය ඔබට ම ය;</span></span> 
     </div> 
     <div class="q2"> <span class="verse v12" data-usfm="PRO.9.12"><span class="content">ඔබ ඥානය ප්‍රතික්ෂේප කළොත්, ඉන් වන අවාසියත් ඔබට ම ය.</span></span> 
     </div> 
     <div class="q"> <span class="verse v12" data-usfm="PRO.9.12"><span class="content"> </span></span><span class="verse v13" data-usfm="PRO.9.13"><span class="label">13</span><span class="content">අමනකම වූ කලී, කටකාර, අනුවණ, විලිබිය නැති ගැහැණියක වැනි ය.</span></span> 
     </div> 
     <div class="q"> <span class="verse v13" data-usfm="PRO.9.13"><span class="content"> </span></span><span class="verse v14" data-usfm="PRO.9.14"><span class="label">14</span><span class="content">ඇගේ ම ගෙදර දොරකඩ හෝ නගරයේ ඉහළ ම තැන්වල හෝ ඈ අසුන්ගන්නී ය.</span></span> 
     </div> 
     <div class="q"> <span class="verse v14" data-usfm="PRO.9.14"><span class="content"> </span></span><span class="verse v15" data-usfm="PRO.9.15"><span class="label">15</span><span class="content">තමාගේ පාඩුවේ වැඩට යන මගීන් මුළා කරනු වස්</span></span> 
     </div> 
     <div class="q"> <span class="verse v15" data-usfm="PRO.9.15"><span class="content"> </span></span><span class="verse v16" data-usfm="PRO.9.16"><span class="label">16</span><span class="content">ඈ මෙසේ කියන්නී ය:</span></span> 
     </div> 
     <div class="q2"> <span class="verse v16" data-usfm="PRO.9.16"><span class="content">“අනුවණ ජනයෙනි, මෙහි පිවිසෙන්න.”</span></span> 
     </div> 
     <div class="q2"> <span class="verse v16" data-usfm="PRO.9.16"><span class="content">ඈ මෝඩ මිනිසුන්ට මෙසේ කියන්නී ය:</span></span> 
     </div> 
     <div class="q"> <span class="verse v16" data-usfm="PRO.9.16"><span class="content"> </span></span><span class="verse v17" data-usfm="PRO.9.17"><span class="label">17</span><span class="content">“සොරාගත් වතුර ඉමිහිරි ය, සොරාගත් කෑම වඩා රස ය.”</span></span> 
     </div> 
     <div class="q"> <span class="verse v17" data-usfm="PRO.9.17"><span class="content"> </span></span><span class="verse v18" data-usfm="PRO.9.18"><span class="label">18</span><span class="content">ඈ කැඳවන අය, මරණය එහි ඇති බව ද පාතාලයෙහි ගැඹුරු තැන වැටී ඇති බව ද නොදනිති.</span></span> 
     </div> 
    </div> 
   </div> 
  </div>
 </body>
</html>