<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkHOS"> 
    <div class="chapter ch11" data-usfm="HOS.11">  
     <div class="s1"> <span class="heading"><b>ද්‍රෝ‍්හි සෙනඟට දෙවියන් වහන්සේගේ ප්‍රේමය</b></span> 
     </div> 
     <div class="p"> <span class="content"> </span><span class="verse v1" data-usfm="HOS.11.1"><span class="label">1</span><span class="content"> </span><span class="content">“ඉශ්රායෙල් බාල වියේ දී මම ඔහුට ප්‍රේම කෙළෙමි;</span></span> 
     </div> 
     <div class="q2"> <span class="verse v1" data-usfm="HOS.11.1"><span class="content">මා පුත් ඔහු මිසරයෙන් කැඳවාගතිමි.</span></span> 
     </div> 
     <div class="q"> <span class="verse v1" data-usfm="HOS.11.1"><span class="content"> </span></span><span class="verse v2" data-usfm="HOS.11.2"><span class="label">2</span><span class="content">මා ඔවුන් පුතෙකු සේ සලකන්න සලකන්න ඔව්හු වඩ වඩා මට පිටුපා යන්න ගියෝ ය.</span></span> 
     </div> 
     <div class="q2"> <span class="verse v2" data-usfm="HOS.11.2"><span class="content">ඔව්හු බාල් දේවතාවන්ට පූජා කළහ;</span></span> 
     </div> 
     <div class="q2"> <span class="verse v2" data-usfm="HOS.11.2"><span class="content">කැපූ රූපවලට සුවඳ දුම් ඔප්පු කළහ.</span></span> 
     </div> 
     <div class="q"> <span class="verse v2" data-usfm="HOS.11.2"><span class="content"> </span></span><span class="verse v3" data-usfm="HOS.11.3"><span class="label">3</span><span class="content">එප්‍රායිම් සෙනඟට ඇවිදින්නට ඉගැන්නුවේ මම ය.</span></span> 
     </div> 
     <div class="q2"> <span class="verse v3" data-usfm="HOS.11.3"><span class="content">දෑතින් ඔවුන් වඩාගත්තේ මම ය.</span></span> 
     </div> 
     <div class="q2"> <span class="verse v3" data-usfm="HOS.11.3"><span class="content">එහෙත්, මා ඔවුන් රැකබලාගත් බව ඔව්හු නොදැන සිටියෝ ය.</span></span> 
     </div> 
     <div class="q"> <span class="verse v3" data-usfm="HOS.11.3"><span class="content"> </span></span><span class="verse v4" data-usfm="HOS.11.4"><span class="label">4</span><span class="content">දයාවේ රැහැන්වලින් ද ප්‍රේමයේ බැමිවලින් ද මම ඔවුන්ට මඟ පෙන්නුවෙමි.</span></span> 
     </div> 
     <div class="q2"> <span class="verse v4" data-usfm="HOS.11.4"><span class="content">ළදරුවෙකු ඔසවන සේ මම ඔවුන් මාගේ මුහුණට ඔසවාගතිමි;</span></span> 
     </div> 
     <div class="q2"> <span class="verse v4" data-usfm="HOS.11.4"><span class="content">පහතට නැමී ඔවුන්ට කෑම කැව්වෙමි.</span></span> 
     </div> 
     <div class="p"> <span class="verse v4" data-usfm="HOS.11.4"><span class="content"> </span></span><span class="verse v5" data-usfm="HOS.11.5"><span class="label">5</span><span class="content">“ඔවුන් මා වෙත හැරී එන්නට අකමැති නිසා ඔවුන්ට මිසරයට ආපසු යන්න සිදු වේ. අසිරියා රජු ඔවුන් පාලනය කරනු ඇත. </span></span><span class="verse v6" data-usfm="HOS.11.6"><span class="label">6</span><span class="content">ඔවුන්ගේ කුමන්ත්‍රණ නිසා ඔවුන්ගේ නගරවල යුද්ධ හටගෙන, එහි දොරටුවල පොලු බිඳ වැටී ඔවුන් විනාශ වනු ඇත. </span></span><span class="verse v7" data-usfm="HOS.11.7"><span class="label">7</span><span class="content">ඔවුන් මට පිටුපා ගොස් ඇති බැවින් ඔවුන්ට වන විපතෙන් ඔවුන්ට බේරෙන්න බැරි ය. ඔවුන් පිට පැමිණි වියගහ නිසා ඔවුන් වැලපෙනු ඇත. එහෙත්, එය ඉවත් කරන්නට කිසිවෙක් ඉදිරිපත් නොවෙති.</span></span> 
     </div> 
     <div class="q"> <span class="verse v7" data-usfm="HOS.11.7"><span class="content"> </span></span><span class="verse v8" data-usfm="HOS.11.8"><span class="label">8</span><span class="content"> </span><span class="content">“එප්‍රායිම් ජනයෙනි, මම කෙසේ ඔබ පාවා දෙන්නෙම් ද?</span></span> 
     </div> 
     <div class="q2"> <span class="verse v8" data-usfm="HOS.11.8"><span class="content">ඉශ්රායෙල්, ඔබ කෙසේ අත්හරිම් ද?</span></span> 
     </div> 
     <div class="q2"> <span class="verse v8" data-usfm="HOS.11.8"><span class="content">මා අද්මා නුවරට කළාක් මෙන් මට ඔබටත් කළ හැකි ද?</span></span> 
     </div> 
     <div class="q2"> <span class="verse v8" data-usfm="HOS.11.8"><span class="content">ශෙබොයිම් නුවරට කළාක් මෙන් ඔබටත් කළ හැකි ද?</span></span> 
     </div> 
     <div class="q2"> <span class="verse v8" data-usfm="HOS.11.8"><span class="content">එසේ කරන්නට මාගේ සිත ඉඩ නොදෙයි.</span></span> 
     </div> 
     <div class="q2"> <span class="verse v8" data-usfm="HOS.11.8"><span class="content">ඒ ගැන සිතන විට මාගේ සිත කම්පා වෙයි.</span></span> 
     </div> 
     <div class="q"> <span class="verse v8" data-usfm="HOS.11.8"><span class="content"> </span></span><span class="verse v9" data-usfm="HOS.11.9"><span class="label">9</span><span class="content">දැඩි කෝපයට මම ඉඩ නොදෙමි.</span></span> 
     </div> 
     <div class="q2"> <span class="verse v9" data-usfm="HOS.11.9"><span class="content">මම නැවත එප්‍රායිම් විනාශ නොකරමි.</span></span> 
     </div> 
     <div class="q2"> <span class="verse v9" data-usfm="HOS.11.9"><span class="content">මන්ද, මම මනුෂ්‍යයෙකු නොව දෙවියන් වහන්සේ වෙමි.</span></span> 
     </div> 
     <div class="q2"> <span class="verse v9" data-usfm="HOS.11.9"><span class="content">ඔබ සමඟ සිටින ශුද්ධ තැනැන් වහන්සේ මම ය, විනාශ කරන්නට මට ආශාවක් නැත.</span></span> 
     </div> 
     <div class="q2"> <span class="verse v9" data-usfm="HOS.11.9"><span class="content">කෝපයෙන් මම ඔබ වෙත නොඑමි.</span></span> 
     </div> 
     <div class="p"> <span class="verse v9" data-usfm="HOS.11.9"><span class="content"> </span></span><span class="verse v10" data-usfm="HOS.11.10"><span class="label">10</span><span class="content">“ඔව්හු සමිඳාණන් වහන්සේ පසුපස්සේ එන්නෝ ය. මම සිංහයෙකු සේ ගොරවමි. මා ගොරවන විට දරුවෝ ද වෙවුලමින් බටහිර සිට එන්නෝ ය. </span></span><span class="verse v11" data-usfm="HOS.11.11"><span class="label">11</span><span class="content">ඔව්හු කුරුල්ලන් මෙන් මිසර දේශයෙන් ද පරවියන් මෙන් අසිරියාවෙන්‍ ද විගසින් එන්නාහ. මම නැවත ඔවුන්, ඔවුන්ගේ නිවාසවලට ගෙනෙන්නෙමි. සමිඳාණන් වහන්සේ වන මම මෙසේ කීවෙමි.”</span></span> 
     </div> 
     <div class="s1"> <span class="heading"><b>ඉශ්රායෙල්ට හා ජුදාට විරුද්ධ චෝදනා</b></span> 
     </div> 
     <div class="p"> <span class="verse v11" data-usfm="HOS.11.11"><span class="content"> </span></span><span class="verse v12" data-usfm="HOS.11.12"><span class="label">12</span><span class="content">“එප්‍රායිම් බොරුවෙන්‍ ද ඉශ්රායෙල් සෙනඟ වංචාවෙන්‍ ද මා වට කරගෙන සිටිති; විශ්වාසී, ශුද්ධ තැනැන් වහන්සේ වන දෙවියන් වහන්සේට විරුද්ධ ව ජුදා සෙනඟ තවමත් කැරලි ගසමින් සිටිති.</span></span> 
     </div> 
    </div> 
   </div> 
  </div>
 </body>
</html>