<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkHOS"> 
    <div class="chapter chINTRO1" data-usfm="HOS.INTRO1"> 
     <div class="imt"> <span class="content">හැඳින්වීම</span> 
     </div> 
     <div class="im"> <span class="content">ක්‍රි.පූ. 721 සමාරියේ වැටීමට පෙර ඇති වූ අර්බුද සහිත කාලයේ දී ඉශ්රායෙල්හි උතුරු රාජ්‍යයේ හොසියා සිය මෙහෙය කෙළේ ය. සෙනඟගේ අභක්තියත්, පිළිම වන්දනාවට ලැදියාවත් ඔහු හෙළා දුටුවේ ය. මෙහි වරද සෙනඟට වටහා දෙන පිණිස ඔහු සිය අවාසනාවන්ත විවාහ ජීවිතය උපමා කොට ගත්තේ ය. ඔහුගේ අවිශ්වාසවන්ත බිරිඳ වූ ගොමෙර් ඔහු අත්හැර වෙන්‍ ව ගියාක් මෙන් සෙනඟත් සමිඳාණන් වහන්සේ අත්හැර වෙන්‍ ව ගියහ. මේ නිසා ඉශ්රායෙල් සෙනඟ විනිශ්චයකට යටත් වන්නෝ ය. දෙවියන් වහන්සේගේ තිර ප්‍රේමය කරණකොටගෙන සෙනඟ ආපසු දිනාගෙන දේව-සබඳතාවට ඇතුළත් කරගත් සේක. මේ මහා දේව ප්‍රේමය සිත් කා වදින වචනවලින් ඔහු මෙසේ ප්‍රකාශ කරයි:</span> 
     </div> 
     <div class="iq"> <span class="content">“ එප්‍රායිම් ජනයෙනි, මම කෙසේ ඔබ අත්හරිම් ද?</span> 
     </div> 
     <div class="iq"> <span class="content">මා අද්මා නුවරට කළාක් මෙන් ඔබටත් මට කළ හැකි ද?</span> 
     </div> 
     <div class="iq"> <span class="content">ශෙබොයිම් නුවරට කළාක් මෙන් ඔබටත් කළ හැකි ද?</span> 
     </div> 
     <div class="iq"> <span class="content">එසේ කරන්නට මාගේ සිත ඉඩ නොදෙයි.</span> 
     </div> 
     <div class="iq"> <span class="content">ඒ ගැන සිතන විට මාගේ සිත කම්පා වෙයි.”</span> 
     </div> 
     <div class="iot"> <span class="content">මෙහි අඩංගු කරුණු:</span> 
     </div> 
     <div class="io1"> <span class="content">පරිච්ඡේද 1:1; 3:5 හොසියාගේ විවාහය සහ පවුල් ජීවිතය.</span> 
     </div> 
     <div class="io1"> <span class="content">පරිච්ඡේද 4:1; 13:16 ඉශ්රායෙල්ට විරුද්ධ පණිවුඩය.</span> 
     </div> 
     <div class="io1"> <span class="content">පරිච්ඡේද 14:1-9 පසුතැවී සිත් හරවා ගැනීම හා පොරොන්දු පිළිබඳ පණිවුඩයක්.</span> 
     </div> 
    </div> 
   </div> 
  </div>
 </body>
</html>