<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkHOS"> 
    <div class="chapter ch14" data-usfm="HOS.14">  
     <div class="s1"> <span class="heading"><b>ඉශ්රායෙල්ට හොසියාගේ ආයාචනය</b></span> 
     </div> 
     <div class="p"> <span class="content"> </span><span class="verse v1" data-usfm="HOS.14.1"><span class="label">1</span><span class="content">ඉශ්රායෙල් ජනයෙනි, ඔබේ දෙවි සමිඳාණන් වහන්සේ වෙත හැරී එන්න. ඔබේ අයුතුකම් නිසා ඔබ වැටී සිටින්නහු ය. </span></span><span class="verse v2" data-usfm="HOS.14.2"><span class="label">2</span><span class="content">සමිඳාණන් වහන්සේ වෙත හැරී අවුත් මේ යාච්ඤාව උන් වහන්සේට ඔප්පු කරන්න: “අපේ සියලු අපරාධවලට කමා වී අපේ යාච්ඤා කරුණාවෙන්‍ පිළිගත මැනව. එවිට අපි පොරොන්දු වූ පරිදි ඔබට ප්‍රශංසා කරන්නෙමු. </span></span><span class="verse v3" data-usfm="HOS.14.3"><span class="label">3</span><span class="content">අප ගළවන්න අසිරියාවට නොහැකි ය: යුද්ධ රථ වාහනවලට අප ආරක්ෂා කළ නොහැකි ය. මින්පසු කිසි කලෙක අතින් තැනූ දේව රූප අමතා, ‘ඔබ අපේ දෙවියෝ ය’යි නොකියමු. ස්වාමීනි, අනාථ අයට ඔබ වහන්සේ දයානුකම්පාව දක්වන සේක.”</span></span> 
     </div> 
     <div class="s1"> <span class="heading"><b>ඉශ්රායෙල්ට නව ජීවනයක්</b></span> 
     </div> 
     <div class="p"> <span class="verse v3" data-usfm="HOS.14.3"><span class="content"> </span></span><span class="verse v4" data-usfm="HOS.14.4"><span class="label">4</span><span class="content">“මම ඔවුන්ගේ අපක්ෂපාතකම සුව කරමි;</span></span> 
     </div> 
     <div class="q2"> <span class="verse v4" data-usfm="HOS.14.4"><span class="content">මාගේ මුළු සිතින් ඔවුන්ට ප්‍රේම කරමි.</span></span> 
     </div> 
     <div class="q2"> <span class="verse v4" data-usfm="HOS.14.4"><span class="content">මන්ද, ඔවුන් කෙරේ මාගේ උදහස පහ වී ගොස් ඇත.</span></span> 
     </div> 
     <div class="q"> <span class="verse v4" data-usfm="HOS.14.4"><span class="content"> </span></span><span class="verse v5" data-usfm="HOS.14.5"><span class="label">5</span><span class="content">ඉශ්රායෙල්ට මම පිනි මෙන් වන්නෙමි.</span></span> 
     </div> 
     <div class="q2"> <span class="verse v5" data-usfm="HOS.14.5"><span class="content">ඔවුන් මානෙල් මෙන් පිපෙනු ඇත;</span></span> 
     </div> 
     <div class="q2"> <span class="verse v5" data-usfm="HOS.14.5"><span class="content">ලෙබනොන්හි ගස් මෙන් මුල් අදිනු ඇත.</span></span> 
     </div> 
     <div class="q"> <span class="verse v5" data-usfm="HOS.14.5"><span class="content"> </span></span><span class="verse v6" data-usfm="HOS.14.6"><span class="label">6</span><span class="content">ඔවුන්ගේ අතු විහිදී යයි;</span></span> 
     </div> 
     <div class="q2"> <span class="verse v6" data-usfm="HOS.14.6"><span class="content">ඔලීව ගස් මෙන් හොබනේ වෙයි;</span></span> 
     </div> 
     <div class="q2"> <span class="verse v6" data-usfm="HOS.14.6"><span class="content">ලෙබනොන්හි මෙන් සුවඳ පතුරයි.</span></span> 
     </div> 
     <div class="q"> <span class="verse v6" data-usfm="HOS.14.6"><span class="content"> </span></span><span class="verse v7" data-usfm="HOS.14.7"><span class="label">7</span><span class="content">ඔවුන් යළිත් ආපසු පැමිණ මාගේ සෙවණෙහි වසනු ඇත;</span></span> 
     </div> 
     <div class="q2"> <span class="verse v7" data-usfm="HOS.14.7"><span class="content">උයනක් සේ සමෘද්ධ වී මිදි වැලක් සේ පල දරනු ඇත;</span></span> 
     </div> 
     <div class="q2"> <span class="verse v7" data-usfm="HOS.14.7"><span class="content">ලෙබනොන්හි මිදියුස මෙන් කීර්තිමත් වනු ඇත.</span></span> 
     </div> 
     <div class="q"> <span class="verse v7" data-usfm="HOS.14.7"><span class="content"> </span></span><span class="verse v8" data-usfm="HOS.14.8"><span class="label">8</span><span class="content">එප්‍රායිම් සෙනඟට දේව රූපවලින් තවත් වැඩක් ඇද් ද?</span></span> 
     </div> 
     <div class="q2"> <span class="verse v8" data-usfm="HOS.14.8"><span class="content">නුඹලාට පිළිතුරු දී නුඹලා ආරක්ෂා කරන්නේ මම ය.</span></span> 
     </div> 
     <div class="q2"> <span class="verse v8" data-usfm="HOS.14.8"><span class="content">මම කිසි කලෙක නොමැලවෙන දේවදාර ගසකි.</span></span> 
     </div> 
     <div class="q2"> <span class="verse v8" data-usfm="HOS.14.8"><span class="content">නුඹලාගේ රැකවරණය මම ය.</span></span> 
     </div> 
     <div class="q2"> <span class="verse v8" data-usfm="HOS.14.8"><span class="content">නුඹලාගේ සියලු ආසිරිවලට උල්පත මම ය.”</span></span> 
     </div> 
     <div class="s1"> <span class="heading"><b>අවසානය</b></span> 
     </div> 
     <div class="p"> <span class="verse v8" data-usfm="HOS.14.8"><span class="content"> </span></span><span class="verse v9" data-usfm="HOS.14.9"><span class="label">9</span><span class="content">මෙහි ලියා ඇති දේ ප්‍රඥාවන්තයෝ තේරුම්ගනිත් වා! බුද්ධිමත්තු දැනගනිත් වා! සමිඳාණන් වහන්සේගේ මාර්ගය සෘජු ය; ධර්මිෂ්ඨයෝ ඒ මාර්ගයෙහි ගමන් කරති. එහෙත්, පව්කාරයෝ එහි පැකිළ වැටෙති.</span></span> 
     </div> 
    </div> 
   </div> 
  </div>
 </body>
</html>