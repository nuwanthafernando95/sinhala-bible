<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkJER"> 
    <div class="chapter ch47" data-usfm="JER.47">  
     <div class="s1"> <span class="heading"><b>පිලිස්තිවරුන්ගේ විනාශය</b></span> 
     </div> 
     <div class="p"> <span class="content"> </span><span class="verse v1" data-usfm="JER.47.1"><span class="label">1</span><span class="content">පාරාවෝ රජු ගාසා නගරයට පහර දෙන්නට පෙර පිලිස්තිවරුන් ගැන දිවැසිවර ජෙරමියාට කතා කර සමිඳාණන් වහන්සේ මෙසේ වදාළ සේක:</span></span> 
     </div> 
     <div class="p"> <span class="verse v1" data-usfm="JER.47.1"><span class="content"> </span></span><span class="verse v2" data-usfm="JER.47.2"><span class="label">2</span><span class="content">“බලන්න, වතුර උතුරෙන් ගලා අවුත්, උතුරා යන ගඟක් වී, දේශය සහ එහි ඇති සෑම දෙයක් ද නගරය සහ එහි වැසියන් ද උඩින් ගලා යන්නේ ය. මනුෂ්‍යයෝ ද කෑගසන්නෝ ය. දේශයේ සියලු වැසියෝ කෑමොරගසන්නෝ ය.</span></span> 
     </div> 
     <div class="p"> <span class="verse v2" data-usfm="JER.47.2"><span class="content"> </span></span><span class="verse v3" data-usfm="JER.47.3"><span class="label">3</span><span class="content">“අශ්වයන්ගේ කුර ගැටීමේ ශබ්දයත්, රථවල සට සට යන ශබ්දයත්, රෝදවල ගිගුරුම් ශබ්දයත් ඔවුන්ට ඇසෙන්නේ ය. තමන්ගේ අත් දුබල වී ඇති බැවින් පියවරු තමන්ගේ දරුවන් දෙස ආපසු හැරී නොබලන්නෝ ය.</span></span> 
     </div> 
     <div class="p"> <span class="verse v3" data-usfm="JER.47.3"><span class="content"> </span></span><span class="verse v4" data-usfm="JER.47.4"><span class="label">4</span><span class="content">“ඒ ඉතිරි වූ සියලු ආධාරකරුවන් තීර් සහ සීදොන් කෙරෙන් වනසාලීම පිණිස, සියලු පිලිස්තිවරුන් නාස්ති කිරීමට පැමිණෙන දවස නිසා ය. මන්ද, ස්වාමීන් වන මා ක්‍රීත් මුහුදුබඩ දේශයෙහි ඉතිරි ව සිටින පිලිස්තිවරුන් නාස්ති කරන නිසා ය.</span></span> 
     </div> 
     <div class="p"> <span class="verse v4" data-usfm="JER.47.4"><span class="content"> </span></span><span class="verse v5" data-usfm="JER.47.5"><span class="label">5</span><span class="content">“ගාසාහි ජනයා පිට මහා පීඩනයක් පැමිණ ඇත. අෂ්කෙලෝන්හි සෙනඟ විපතට පත් වී සිටිති. පිලිස්තියේ ඉතිරි සෙනඟ තව කොපමණ කල් තමන්ගේ ශරීර කපා කොටාගන්නෝ ද?</span></span> 
     </div> 
     <div class="p"> <span class="verse v5" data-usfm="JER.47.5"><span class="content"> </span></span><span class="verse v6" data-usfm="JER.47.6"><span class="label">6</span><span class="content">“එම්බා සමිඳාණන් වහන්සේගේ කඩුව! නුඹ නිසොල්මන් වන්නේ කවදා ද? ‘නුඹේ කොපුවට ඇතුළු වී නැවතී නිසල ව සිටින්න’ කියා නුඹලා කියන්නහු ය.</span></span> 
     </div> 
     <div class="p"> <span class="verse v6" data-usfm="JER.47.6"><span class="content"> </span></span><span class="verse v7" data-usfm="JER.47.7"><span class="label">7</span><span class="content">“ස්වාමීන් වන මා එයට කාර්යයක් භාර කර තිබෙන නිසා එය නිසල ව සිටින්නේ කෙසේ ද? අෂ්කෙලෝන්ටත්, මුහුදුබඩ වෙසෙන සෙනඟටත් පහර දෙන ලෙස මා එයට අණ කර ඇත.”</span></span> 
     </div> 
    </div> 
   </div> 
  </div>
 </body>
</html>