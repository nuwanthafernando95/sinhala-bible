<html>
 <head></head>
 <body>
  <div class="version vid1828 iso6393sin" data-vid="1828" data-iso6393="sin"> 
   <div class="book bkSNG"> 
    <div class="chapter ch1" data-usfm="SNG.1">  
     <div class="p"> <span class="content"> </span><span class="verse v1" data-usfm="SNG.1.1"><span class="label">1</span><span class="content"> </span><span class="content">සලමොන්ගේ ගීතවලින් ඉතා උතුම් ගීතය ය.</span></span> 
     </div> 
     <div class="s1"> <span class="heading"><b>පළමු වන ගීතය</b></span> 
     </div> 
     <div class="cd"> <span class="heading"><b>පෙම්වතී</b></span> 
     </div> 
     <div class="q"> <span class="verse v1" data-usfm="SNG.1.1"><span class="content"> </span></span><span class="verse v2" data-usfm="SNG.1.2"><span class="label">2</span><span class="content">ඔබේ සිඹීම්වලින් මා නෑවී ඇත.</span></span> 
     </div> 
     <div class="q2"> <span class="verse v2" data-usfm="SNG.1.2"><span class="content">ඔබේ ප්‍රේමය මිදියුසට වඩා සුමිහිරි ය.</span></span> 
     </div> 
     <div class="q"> <span class="verse v2" data-usfm="SNG.1.2"><span class="content"> </span></span><span class="verse v3" data-usfm="SNG.1.3"><span class="label">3</span><span class="content">ඔබේ සුවඳ විලවුන් සුමිහිරි ය.</span></span> 
     </div> 
     <div class="q2"> <span class="verse v3" data-usfm="SNG.1.3"><span class="content">ඔබේ නම වෑහෙන සුවඳ විලවුන් වැනි ය.</span></span> 
     </div> 
     <div class="q2"> <span class="verse v3" data-usfm="SNG.1.3"><span class="content">එබැවින් මුවැත්තියෝ ඔබට පෙම් වඩති.</span></span> 
     </div> 
     <div class="q"> <span class="verse v3" data-usfm="SNG.1.3"><span class="content"> </span></span><span class="verse v4" data-usfm="SNG.1.4"><span class="label">4</span><span class="content">මා ඔබ සමඟ ගෙන යන්න;</span></span> 
     </div> 
     <div class="q2"> <span class="verse v4" data-usfm="SNG.1.4"><span class="content">අපි එකට දුවමු.</span></span> 
     </div> 
     <div class="q2"> <span class="verse v4" data-usfm="SNG.1.4"><span class="content">මාගේ රජ තුමෙනි, ඔබේ විමනට මා ගෙන යන්න.</span></span> 
     </div> 
     <div class="q2"> <span class="verse v4" data-usfm="SNG.1.4"><span class="content">එකට සිටීම අපට මහා ප්‍රීතියක් වනු ඇත.</span></span> 
     </div> 
     <div class="q2"> <span class="verse v4" data-usfm="SNG.1.4"><span class="content">අපි ප්‍රේමයෙහි ඇලී ගැලී නෑවී සිටිමු.</span></span> 
     </div> 
     <div class="q2"> <span class="verse v4" data-usfm="SNG.1.4"><span class="content">සියලු කාන්තාවන් ඔබට පෙම් කිරීම පුදුමයක් ද?</span></span> 
     </div> 
     <div class="q"> <span class="verse v4" data-usfm="SNG.1.4"><span class="content"> </span></span><span class="verse v5" data-usfm="SNG.1.5"><span class="label">5</span><span class="content">ජෙරුසලම් වනිතාවෙනි, මා කේදාර් කූඩාරම් මෙන් කළු නමුත් රූප සම්පන්න ය;</span></span> 
     </div> 
     <div class="q2"> <span class="verse v5" data-usfm="SNG.1.5"><span class="content">සලමොන්ගේ මාලිගාවේ තිර මෙන් ශෝභන ය.</span></span> 
     </div> 
     <div class="q"> <span class="verse v5" data-usfm="SNG.1.5"><span class="content"> </span></span><span class="verse v6" data-usfm="SNG.1.6"><span class="label">6</span><span class="content">අව්ව මා පිට වැටීමෙන් මා මඳක් කළු වී සිටින නිසා මා හෙළා නොදකින්න.</span></span> 
     </div> 
     <div class="q2"> <span class="verse v6" data-usfm="SNG.1.6"><span class="content">මාගේ සොහොයුරෝ මා සමඟ කෝප වී මිදි වත්තේ වැඩ කරන්න මට නියම කළහ;</span></span> 
     </div> 
     <div class="q2"> <span class="verse v6" data-usfm="SNG.1.6"><span class="content">මා ගැන සලකන්න මට වේලාවක් නො වී ය;</span></span> 
     </div> 
     <div class="q"> <span class="verse v6" data-usfm="SNG.1.6"><span class="content"> </span></span><span class="verse v7" data-usfm="SNG.1.7"><span class="label">7</span><span class="content">මාගේ ප්‍රියාදර සොඳුර, මට මේ දේ කියන්න:</span></span> 
     </div> 
     <div class="q2"> <span class="verse v7" data-usfm="SNG.1.7"><span class="content">ඔබේ බැටළු රැළ කවන්න ගෙනයන්නේ කොතැනට ද?</span></span> 
     </div> 
     <div class="q2"> <span class="verse v7" data-usfm="SNG.1.7"><span class="content">ඉර මුදුන් වේලේ උන් ලග්ගන්නේ කොහේ ද?</span></span> 
     </div> 
     <div class="q2"> <span class="verse v7" data-usfm="SNG.1.7"><span class="content">අන් එඬේරුන්ගේ පට්ටි අතරේ ඔබ සොයන්න මට ඇති උවමනාව කුමක් ද?</span></span> 
     </div> 
     <div class="cd"> <span class="heading"><b>පෙම්වතා</b></span> 
     </div> 
     <div class="q"> <span class="verse v7" data-usfm="SNG.1.7"><span class="content"> </span></span><span class="verse v8" data-usfm="SNG.1.8"><span class="label">8</span><span class="content">කාන්තාවන්ගෙන් ඉතා රුවැති සොඳුරිය, ඔබ මෙය නොදන්නෙහි නම්, රැළේ අඩි පාරේ ම ගමන් කර එඬේරුන්ගේ කූඩාරම් ළඟ ඔබේ එළු පැටවුන්ට කවන්න.</span></span> 
     </div> 
     <div class="q"> <span class="verse v8" data-usfm="SNG.1.8"><span class="content"> </span></span><span class="verse v9" data-usfm="SNG.1.9"><span class="label">9</span><span class="content">මාගේ සුන්දරිය, අශ්ව ධේනුවක පාරාවෝගේ රථවල අශ්වයන් කුල්මත් කරන සේ ඔබ මිනිසුන් කුල්මත් කරන්නෙහි ය.</span></span> 
     </div> 
     <div class="q"> <span class="verse v9" data-usfm="SNG.1.9"><span class="content"> </span></span><span class="verse v10" data-usfm="SNG.1.10"><span class="label">10</span><span class="content">ඔබේ කපොලු තලෙහි ඇති කෙස් රොදින් ද ඔබේ ගෙල වට ඇති මැණික් මාලාවලින් ද ඔබ අලංකාර වී ඇත.</span></span> 
     </div> 
     <div class="q"> <span class="verse v10" data-usfm="SNG.1.10"><span class="content"> </span></span><span class="verse v11" data-usfm="SNG.1.11"><span class="label">11</span><span class="content">රිදී පබුළු ඇති රන් මාලා ඔබට සාදා දෙන්නෙමි.</span></span> 
     </div> 
     <div class="cd"> <span class="heading"><b>පෙම්වතී</b></span> 
     </div> 
     <div class="q"> <span class="verse v11" data-usfm="SNG.1.11"><span class="content"> </span></span><span class="verse v12" data-usfm="SNG.1.12"><span class="label">12</span><span class="content">රජ සිය යහනේ සිටිය දී මාගේ සුවඳ විලවුන් විහිදී ගියේ ය.</span></span> 
     </div> 
     <div class="q"> <span class="verse v12" data-usfm="SNG.1.12"><span class="content"> </span></span><span class="verse v13" data-usfm="SNG.1.13"><span class="label">13</span><span class="content">මා පෙම්වතා මා පියයුරු අතරේ හෙවී සිටින විට සුවඳලාටුවල සුවඳ ඇත්තේ ය.</span></span> 
     </div> 
     <div class="q"> <span class="verse v13" data-usfm="SNG.1.13"><span class="content"> </span></span><span class="verse v14" data-usfm="SNG.1.14"><span class="label">14</span><span class="content">මා පෙම්වතා මට එන්ගෙදියේ මිදි වතුවල වැවුණ වන මල් පියුම් පොකුරක් වැනි ය.</span></span> 
     </div> 
     <div class="cd"> <span class="heading"><b>පෙම්වතා</b></span> 
     </div> 
     <div class="q"> <span class="verse v14" data-usfm="SNG.1.14"><span class="content"> </span></span><span class="verse v15" data-usfm="SNG.1.15"><span class="label">15</span><span class="content">මාගේ සොඳුරිය, ඔබ කොතරම් ශෝභා සම්පන්න ද?</span></span> 
     </div> 
     <div class="q2"> <span class="verse v15" data-usfm="SNG.1.15"><span class="content">ප්‍රේමයෙන් ඔබේ ඇස් බැබළෙන රඟ!</span></span> 
     </div> 
     <div class="cd"> <span class="heading"><b>පෙම්වතී</b></span> 
     </div> 
     <div class="q"> <span class="verse v15" data-usfm="SNG.1.15"><span class="content"> </span></span><span class="verse v16" data-usfm="SNG.1.16"><span class="label">16</span><span class="content">මාගේ ප්‍රියය, ඔබ කොතරම් ශෝභන ද!</span></span> 
     </div> 
     <div class="q2"> <span class="verse v16" data-usfm="SNG.1.16"><span class="content">කොතරම් පියකරු ද!</span></span> 
     </div> 
     <div class="q2"> <span class="verse v16" data-usfm="SNG.1.16"><span class="content">අපේ යහන නිල් තණකොළ ය.</span></span> 
     </div> 
     <div class="q"> <span class="verse v16" data-usfm="SNG.1.16"><span class="content"> </span></span><span class="verse v17" data-usfm="SNG.1.17"><span class="label">17</span><span class="content">අපේ ගෙයි බාල්ක කිහිරි ගස් ය;</span></span> 
     </div> 
     <div class="q2"> <span class="verse v17" data-usfm="SNG.1.17"><span class="content">එහි පරාළ දේවදාර ගස් ය.</span></span> 
     </div> 
    </div> 
   </div> 
  </div>
 </body>
</html>